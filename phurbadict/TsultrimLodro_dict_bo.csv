ཀ་ཀོ་ལ,སྔོ་ལྡུམ་ལྒ་ཡི་རིགས་ཤིག་དང་དེའི་འབྲས་བུ་ལ་འཇུག་ཅིང༌། ནང་གསེས་རིགས་མང་ངོ༌། །
ཀ་གདུང་ལམ་མདོ,ལམ་གཅིག་གི་གློ་ནས་ལམ་གཞན་ཞིག་དྲང་མོར་གྱེས་པའི་སུམ་ཚིགས་ཀྱི་མདོ་སྟེ། ཀ་བ་དང་གདུང་མ་ཕྲད་པའི་མཚམས་ལྟ་བུའོ། །
ཀ་ཆེན་ཐོན་ལས,རྒྱལ་དམངས་དཔལ་འབྱོར་གྱི་ཁྲོད་དུ་གཞི་འཛིན་པ་ལ་ཀ་བ་ཆེན་པོ་ལྟ་བུའི་ནུས་པ་འདོན་པའི་ཐོན་ལས་སོ། །
ཀ་དམ་པ། ཚོགས་ཅན་ཤིང,ཤིང་རིགས་ཤིག་སྟེ། འདི་ལ་ཚོགས་ཅན་ཤིང་ཞེས་ཚིག་མཛོད་འགའ་ཞིག་ཏུ་བྱུང་ངོ༌།
ཀ་པེད,སྔོ་ལྡུམ་རིགས་ཤིག་སྟེ། སྡོང་བུ་འཁྲིལ་སྐྱེས། ལོ་མ་སྙིང་དབྱིབས་ཆ་སྐྱེས། མེ་ཏོག་དཀར་པོ། འབྲས་བུ་ཤུན་སྐོགས་སྲ་བ་ཟླུམ་རིལ་ཆེ་ཆུང་ཉིས་འབྲེལ་ཅན། ཕྱི་ངོས་འཇམ་པ་སྣོད་སྤྱད་དུ་རུང་བ་ཞིག་དང་དེའི་འབྲས་བུ་ལའང་འཇུག་གོ །
ཀ་བ,དངོས་པོ་གང་ཞིག་ཡར་འདེགས་བྱེད་ཀྱི་ནུས་པ་གཙོ་བོ་འདོན་པའི་ཀ་བའོ། །
ཀ་བའི་གྲུ་རྒྱན,ཀ་གདུང་སྦྲེལ་བའི་གྲུ་བར་གསེག་གིས་བཅད་པའི་པ་ཏྲ་ཅན་གྱི་ཀ་རྒྱན་ཞིག་གོ །
ཀ་བའི་བར་རྒྱན,ཀ་བ་དང་ཀ་བའི་བར་དག་ན་ཀ་གདུང་འབྲེལ་མཚམས་ཀྱི་གྲུ་གར་གསེག་བཅད་ཀྱིས་སྤྲད་པའི་ཤིང་གི་པ་ཏྲའི་རྒྱན་ཆ་ཞིག་གོ །
ཀ་ར། བུ་རམ,བུར་ཤིང་དང་མངར་ཚལ་གྱི་ནང་དུ་ཆེས་མང་བའི་དྭངས་རྫས་མདོག་དཀར་ལ་རོ་མངར་བའི་སྐྱེ་བཅས་འདྲེས་རྫས་ཤིག་སྟེ་རྒྱུན་ཟས་ཀྱི་མངར་ཆ་བྱེ་མ་ཀ་ར་དང་བུར་ནག་གི་གྲུབ་ཆ་གཙོ་བོ་ཞིག་གོ །
ཀ་ར། བུ་རམ། བྱེ་རིལ། སྦྲང༌,བཟའ་བར་རུང་བའི་མངར་ཆའི་རིགས་ཀྱི་སྤྱི་མིང་ངོ༌། །
ཀ་ར། བུ་རམ། བྱེ་རིལ། སྦྲང༌,ཀ་རའི་འགྲེལ་བར་ལྟོས།
ཀ་ལམ,ཤིང་གི་སྡོང་དུམ་མང་པོ་སར་བཙུགས་པའི་རྩེ་མོ་ནས་འཁྱོག་པོར་བགྲོད་པའི་ལུས་རྩལ་ལམ་དྲག་རྩལ་སྦྱོང་བའི་ཐབས་ཤིག་གོ །
ཀཎྜ་ཀ་རི,ཤིང་ཕྲན་གྱི་རིགས་ཤིག་སྟེ། སྡོང་པོ་གཤིབ་སྐྱེས་ཁོང་དུ་རྐང་སོབ་སྐྱ་བོས་ཁེངས་ཤིང་སྟོད་ཆར་ཡལ་ག་གྱེས་པ། ཤུན་པ་དམར་སྨུག་འཇམ་པ། ཕྱི་ལ་ཐལ་སྐྱ་ལྟ་བུ་ཆགས་པ་ལ་ཚེར་མས་ཀུན་ནས་ཁྱབ་པ། ལོ་མ་སྒྲོ་དབྱིབས་རྩུབ་ལ་སྤུ་ཆུང་ཡོད་པ། མེ་ཏོག་ཟིང་དཀར་འཆར་བ། འབྲས་བུ་དམར་སེར་སྤུང་ལེགས་པ་མངར་གཤེར་གྱིས་ཁེངས་པ་ཞིག་གོ །
ཀལ,ལྕགས་རིགས་ཀྱི་འབྱུང་རྒྱུ་མདོག་དཀར་ཞིང་མཉེན་ལ་ཡང་བ་ཞིག་དང་ལུས་ཀྱི་རུས་པའམ་ཚིགས་རུས་ཀྱི་འབྱར་སྐྱི་སོགས་སྲ་བར་འགྱུར་བྱེད་ཀྱི་རྫས་ཤིག་གོ །
ཀལ་ཉམས་པ,མིའི་རུས་པ་སོགས་ཀྱི་ཁམས་སུ་ཡོད་པའི་ཀལ་ཞེས་པའི་སྲ་རྩི་ཉམས་པའོ། །
ཀལ་འགྱུར,མི་དང་སྲོག་ཆགས་ཀྱི་ལུས་ཕུང་གི་གནས་གང་རུང་དུ་ཀལ་ཚྭ་འཐིབས་ཤིང་བསགས་པས་སྲ་མཁྲེགས་སུ་གྱུར་པ་སྟེ། དེ་ཡང་རུས་སྒྲོམ་དང་སོ་ཡི་ནང་དུ་བྱུང་བའི་ཀལ་འགྱུར་ནི་སྐྱེ་ཁམས་དང་མཐུན་པའི་ཀལ་འགྱུར་ཡིན་ལ་ནད་ཀྱི་དབང་གིས་འགྱུར་བའམ་ཉམས་པའི་ཕུང་གྲུབ་ཀྱི་ནང་དུ་བྱུང་བའི་ཀལ་འགྱུར་ནི་འའཚོ་བཅུད་ཅུང་མི་བཟང་བའི་ཀལ་འགྱུར་ཡིན་པ་སོགས་ཀྱི་ཁྱད་པར་ཡོད་དོ། །
ཀུ་བ,ལོ་མ་ལག་པའི་དབྱིབས་དང་འདྲ་ཞིང་མེ་ཏོག་ཕལ་ཆེར་སེར་པོ་དང་འབྲས་བུ་བཟར་རུང་བའི་སར་ཉལ་རྩི་ཤིང་གི་རིགས་ཤིག་སྟེ། ཆུ་ཀུ་བ་དང་རྡོ་ཀུ་བ་སོགས་ནང་གསེས་ཀྱི་དབྱེ་བ་མང་ངོ༌། །
ཀུ་བ་ཁ་མོ། ཁ་ཀུབ,རོ་ཁ་བའི་ཀུ་བ་ཞིག་གོ །
ཀུ་ཤུ་ལྗང་གུ,ཁ་དོག་ལྗང་ཁུ་ཅན་གྱི་ཤིང་ཏོག་ཀུ་ཤུ་ཞིག་གོ །
ཀུ་ཤུ་སེར་པོ། བིམ་སེར,ཀུ་ཤུ་སེར་པོ་རོ་མངར་བ་ཞིག་གོ །
ཀུ་ཤུ། ལེ་མོན,ཚ་ཁུལ་དུ་སྐྱེ་བའི་ཤིང་ཏོག་ཕྱི་དམར་སེར་དང་ནང་དཀར་པོ་རོ་ཤིན་ཏུ་སྐྱུར་པོ་ཅན་ཞིག་སྟེ། ཁུ་བ་བཏུང་དུ་རུང་ངོ༌། །
ཀུན་ནུས་གློག་གསོག་ཆས,གློག་རྫས་ཀྱི་རིགས་མང་པོ་ལ་འཕྲོད་པའི་གློག་གསོག་ཆས་ཤིག་གོ །
ཀུན་ནུས་ལུས་རྩལ,ཉིན་གཅིག་གཉིས་ཀྱི་ནང་རྣམ་གྲངས་སྣ་མང་འགྲན་སྡུར་བྱེད་ཐུབ་པའི་ལུས་རྩལ་ཞིག་གོ །
ཀུབ་དཀར,ཀུ་བའི་རིགས་དབྱིབས་འཇོང་པོ་ཤུན་པའི་ངོས་སུ་སྤུ་ཆུང་སྐྱེས་ཤིང་ཕྱི་རྩི་དཀར་པོ་ཆགས་པ་ཞིག་གོ །
ཀུབ་འབྲུ,ཀུ་བའི་རིགས་ཀྱི་ནང་གི་འབྲུ་གུ་དང་ཉི་མ་མེ་ཏོག་གི་འབྲུ་གུ་ལྟ་བུའི་རིགས་སོ། །
ཀུབ་སིལ,ཀུ་བ་དང་ཤིང་ཏོག་ཅེས་པའི་ཚིག་སྡུད་དོ། །
ཀུབ་སྐམ,ཀུ་བ་གཏུབས་མ་མངར་ཆ་དང་སྦྱར་ཏེ་ཕྱེད་སྐམ་བྱས་པའི་བཟའ་བྱ་ཞིག་གོ །
ཀེའུ,ལོ་མ་རྐང་རིང་ཕྲ་ཞིང་མཉེན་ལ་སྒོག་དྲི་ཅན་གྱི་སྔོ་ཚལ་གྱི་རིགས་ཤིག་གོ །
ཀོ་གྲུ,ཀོ་བ་ལས་བཟོས་པའི་གྲུའོ། །
ཀོ་ཆས,རྒྱུ་ཀོ་བ་ལས་བཟོས་པའི་ཡོ་བྱད་སྣ་ཚོགས་པའོ། །
ཀོ་ཐག། སྐོར་ཐག,ཤེད་འཕྲུལ་སོགས་ཀྱི་འཁོར་ལོས་འཁོར་ལོ་གཞན་སྐོར་བྱེད་ཀྱི་ཐག་པའོ། །
ཀོ་དོར,རྒྱུ་ཀོ་ལྤགས་ལས་བཟོས་པའི་དོར་མའོ། །
ཀོ་བྱི་ལ,ཤིང་སྡོང་ཆེ་གྲས་སྡོང་ཤུན་སྐྱ་དཀར་ལོ་མ་ལྗང་སེར་སྒོར་ཞད་ཅན་མེ་ཏོག་དཀར་པོ་འབྲས་བུ་ཟླུམ་རིལ་དང་པོར་ལྗང་གུ་ཤར་ནས་དམར་སེར་དུ་འགྱུར་བ་ཞིག་གོ །
ཀོ་རན་ཆོས་དཔེ,ཁ་ཆེའི་ཆོས་ཀྱི་གཞུང་ལུགས་ཏེ། ཨ་རབ་སྐད་དུ་ཀོ་རན་ཞེས་འབོད་དོ། །
ཀོ་རྩི,ཀོ་ལྤགས་ལས་བཟོས་པའི་གྱོན་གོས་སོགས་ལ་བཀྲག་མདངས་འདོན་བྱེད་ཀྱི་རྩི་སྣུམ་ཞིག་གོ །
ཀོ་ལྷམ,ཀོ་བ་ལས་བཟོས་པའི་ལྷམ་མོ། །
ཀོ་ཤ,གདུགས་དབྱིབས་ལྟར་སྐྱེས་ཤིང་ཁ་དོག་སྨུག་ནག་མཁལ་མ་ལྟ་བུ། བཀྲག་མདངས་ཆེ་བ། རི་མོ་འཁྱིལ་འཁོར་དུ་བབས་ཤིང་སྨན་དུ་བྱ་བའི་སྐྱེ་དངོས་ཤིག་གོ །
ཀོ་སྐགས,ཀོ་བ་ལས་བཟོས་པའི་སྐ་རགས་སོ། །
ཀོ་སྟོད། པགས་སྟོད,ཀོ་ལྤགས་ལས་བཟོས་པའི་སྟོད་ཐུང་ངོ༌། །
ཀྲུང་གོ་གློག་འཕྲིན་སྤྱི་གཉེར་ཁང༌,ཀྲུང་གོའི་གློག་འཕྲིན་ཚོགས་པའི་སྤྱི་གཉེར་ཁང་སྟེ། རྒྱ་ཤིན་ཏུ་ཆེ་བའི་རྒྱལ་གཉེར་གྱི་འཕྲིན་གཏོང་ལས་ཁུངས་ཤིག་གོ །
ཀྲུང་གོ་འབྲེལ་འཕྲིན་སྤྱི་གཉེར་ཁང༌,ཀྲུང་གོའི་མཉམ་འབྲེལ་འཕྲིན་གཏོང་ཚད་ཡོད་སྤྱི་གཉེར་ཁང་སྟེ། རྒྱལ་གཉེར་གློག་འཕྲིན་ཁང་ངོ༌། །
ཀྲུའུ་ཞི། གཙོ་གནས་པ,༡ ཚོགས་འདུའི་གཙོ་འཛིན་མཁན་དང༌། ༢ རྒྱལ་ཁབ་དང་རྒྱལ་ཁབ་ལས་ཁུངས་དང་སྲིད་ཤོག་གམ་ཚོགས་པའི་རྩ་འཛུགས་ཀྱི་གོ་གནས་མཐོ་ཤོས་སོ། །
ཀླད་ཁྱིམ,ཀླད་སྐོགས་ཀྱི་ནང་གི་སྟོང་པའི་ཆའོ། །
ཀླད་ཁྲག་འཁར་བ། ཀླད་རྩ་འགགས་པ,ངན་ཁྲག་འཁར་ནས་ཀླད་པའི་རྩ་སྦུབས་འགགས་པའོ། །
ཀླད་ཁྲག་རྒྱུ་རིས,ཀླད་པའི་ཁྲག་རྒྱུན་རྒྱུ་ཚུལ་གསལ་པོར་མཐོང་བའི་གློག་རིས་སོ། །
ཀླད་ཁྲག་ཤོར་བ། ཀླད་ཁྲག་འདྲེས་པ,ཀླད་ཁྲག་ཤོར་བ་ཞེས་པའི་འགྲེལ་བར་ལྟོས།
ཀླད་ཁྲག་ཤོར་བ། ཀླད་ཁྲག་འདྲེས་པ,ཁྲག་རྩ་རེངས་པར་གྱུར་པ་དང་ཁྲག་ཤེད་གློ་བུར་དུ་ཇེ་ཆེར་སོང་བ་སོགས་ཀྱིས་བསྐྱེད་པའི་ཁྲག་རྩ་རྡོལ་ནས་ཁྲག་ཕྱིར་ལུད་དེ་ཀླད་པར་ཤོར་བའི་ནད་ཅིག་སྟེ། ནད་རྟགས་སུ་མགོ་གཟེར་ཞིང་དྲན་པ་ཉམས་པ་དང་བརྒྱལ་བ་སོགས་འབྱུང་ངོ༌། །
ཀླད་གཅོང༌,ཀླད་པའི་ནང་དུ་གཅོང་སྐྱེད་དབྱུག་སྲིན་ལ་གཉན་ཁ་ཞུགས་ཏེ་ཤ་འབུར་སྐྱེས་པའི་ནད་དོ། །
ཀླད་གཞི,ཀླད་རྒྱུངས་དང་ཀླད་ཟམ་དང་བར་ཀླད་བཅས་ཀྱིས་གྲུབ་པའི་ཀླད་པའི་ཆ་ཤས་སོ། །
ཀླད་ཆུང༌,མིའི་ཀླད་པ་ཆེ་ཆུང་གཉིས་ལས་ཀ་ལིའི་རྒྱབ་ཕྱོགས་ཀྱི་ཀླད་པ་སྟེ་དེས་གཙོ་བོ་འགུལ་བསྐྱོད་དོ་སྙོམ་པར་བྱེད་པའི་ནུས་པ་ཐོན་པར་བྱེད་དོ། །
ཀླད་ཆེན,མཐོ་རིམ་དབང་རྩའི་གྲུབ་ཆ་གལ་ཆེན་ཞིག་སྟེ། གཙོ་བོ་སྲོག་ཆགས་རིགས་ཀྱི་མགོ་བོའི་ནང་དུ་ཀླད་ཞོ་ཕྱེད་ཟླུམ་གཉིས་ལས་གྲུབ་ཅིང༌། ཕྱི་ངོས་ཀྱི་པགས་རིམ་སྐྱ་བོ་དབང་རྩའི་ཕྲ་ཕུང་ལས་གྲུབ་པས་དྲན་པ་དང་བསམ་གཞིག་གི་བྱེད་ནུས་ལྡན་ཞེས་དེང་རབས་ཚན་རིག་པ་དག་གིས་སྨྲ་ལ། དེ་ལས་ཀྱང་མིའི་ཀླད་ཆེན་ནི་གྲུང་ཤོས་སམ་སྨིན་ཚད་བཟང་ཤོས་སུ་བརྩིའོ། །
ཀླད་པ་ཆུ་བསགས,ཀླད་པར་ཆུ་བསགས་ནས་སྦོས་ཤིང་སྐྲངས་པའི་ནད་ཅིག་གོ །
ཀླད་པའི་རྗེ་ཞབས། ཀླད་ཟམ,ཀླད་སྙིང་དང་རྒྱུངས་པའི་བར་གསེབ་ན་གནས་པའི་སྲོག་རྩ་དཀར་པོའི་ཆ་ཤས་ཤིག་གོ །
ཀླད་མཚོ་འཁྱོམས་པ། ཀླད་འཁྱོམས,བརྡབས་པ་སོགས་བྱུང་སྟེ་ཕྱི་རྐྱེན་གྱིས་ཀླད་པ་འཁྱོམས་པའམ་གནས་ལས་བསྒུལ་པའོ། །
ཀླད་ཚད,ཀླད་པར་ཚད་པ་རྒྱས་པའི་ནད་ཀྱི་སྤྱི་མིང་ངོ༌། །
ཀླད་ཞབས་འཕྱངས་ནུ། ཀླད་ནུ,ཀླད་གཞུང་གི་མས་ཞབས་སུ་མར་འཕྱངས་པར་གནས་པའི་སྐུལ་རྒྱུ་སྐྱེད་པའི་བྱེད་ལས་ཅན་ཞིག་སྟེ། དེས་ལུས་ཕུང་འཚར་ལོངས་འབྱུང་བ་དང་ནང་གི་ཟགས་རྨེན་གཞན་དག་གི་འགུལ་བསྐྱོད་སྙོམ་སྒྲིག་བྱེད་ཐུབ་བོ། །
ཀླད་ཞོ,ཀླད་རུས་ཀྱི་ནང་དུ་ཞོ་ལྟར་ཆགས་པའི་རྒྱུངས་པའི་རིགས་སོ། །
ཀླད་ཤག,ཀླད་པའི་ནང་གི་ཁོང་སྟོང་གི་ཆའོ། །
ཀླད་སྐྱིའི་གཉན་ཚད,གཉན་ཚད་ཀླད་སྐྱིར་བབས་སྟེ། སྤྱིར་བཏང་དུ་ཀླད་སྐྱིའི་གཉན་རིམས་སོ། །
ཀླམ་པ། སླེའུ,གདིང་བ་དང་གྱོན་པ་གཉིས་ཆར་རུང་བའི་ཕྱར་བ་ཞིག་གོ །
ཀླུ་བདུད་རྡོ་རྗེ,སྔོ་སྨན་གྱི་རིགས་ཏེ། མེ་ཏོག་དཀར་དམར་གཉིས་མཆིས་ལ། རོ་མངར་ལ་བསྐ་བ། ནུས་པས་པགས་ནད་དང་ཆུ་སེར་ལ་ཕན་ནོ། །
ཀླུའི་ཤྭ་མོ། ཤྭ་མོ་སྦལ་རྒྱབ,སྦལ་བའི་རྒྱབ་ལྟ་བུའི་ཤྭ་མོའི་རིགས་ནག་པོ་ཞིག་གོ །
ཀློག་པ་པོ,དཔེ་ཆ་སོགས་ལྟ་ཀློག་བྱེད་མཁན་ནོ། །
ཀློག་རྐྱང༌,ཀློག་པ་རྐྱང་བ་ཙམ་ལས་འབྲི་བ་དང་བཅོས་མི་ནུས་པའི་རྩིས་འཕྲུལ་གྱི་ཡིག་ཆའི་རྣམ་པ་ཞིག་གོ །
ཁ་གདངས་གཅུ་སྐམ། གདངས་གཅུ,འཕྲུལ་འཁོར་གྱི་འཛེར་མ་སོགས་གཅུ་བྱེད་ཀྱི་སྐམ་པ་ཁ་གདངས་འབྱེད་ཅི་དགར་བྱ་ཆོག་པ་ཞིག་གོ །
ཁ་གཙང་ཐང་ཆུ,ཁ་ཡི་དྲི་མ་གཙང་བར་བྱེད་པའི་ཐང་ཆུ་ལྟ་བུའི་བཅའ་བ་ཆུང་ངུ་ཞིག་གོ །
ཁ་གཤོལ,ས་གཏིང་ཟབ་མོར་མི་ཟུག་པའི་ཐོང་གཤོལ་ལོ། །
ཁ་ཊཾ་སྐོར་རྩལ,ལྕགས་དབྱུག་རྩེ་གསུམ་སྐོར་བའི་རྩེད་རྩལ་གྱི་རྣམ་གྲངས་ཤིག་གོ །
ཁ་ཏོག། ཁྱེའུ་ཟས,བར་དུ་མངར་ཆ་བཅུག་པའི་གོར་སོབ་སོགས་ཟས་རིགས་ཆུང་བའོ། །
ཁ་ཐུམ། ཁ་རས,རླུང་སོགས་འགོག་པའི་ཆེད་དུ་བྱས་པའི་ཁ་གཡོག་བྱེད་ཀྱི་ཐུམ་མོ། །
ཁ་དཀྲོལ། གུག་ཟི,སྨྱུག་མ་ལས་བཟོས་པའི་རོལ་ཆས་ཆུང་ངུ་ཁ་ལ་གཏད་དེ་སྣེ་མོའི་སྐུད་པ་འཐེན་ཚེ་སྒྲ་འབྱུང་བ་ཞིག་གོ །
ཁ་དན,ཁས་བླངས་པ་མི་འགྱུར་བའི་ཐ་ཚིག་གོ །
ཁ་དྲི,སོ་རྙིལ་རྐན་ནད་སོགས་ཀྱི་དབང་གིས་ཁ་ནས་བྱུང་བའི་དྲི་ངན་ནོ། །
ཁ་ནང,སྲོག་ཆགས་ཀྱི་ཁའི་ནང་གི་སྟོང་ཆའོ། །
ཁ་ནད་ཚན་ཁག,ཁ་ནད་ལ་བརྟག་བཅོས་བྱེད་སའི་ཚན་ཁག་གོ །
ཁ་པར་ཁང་བུ,ཁ་པར་གཏང་སའི་ཁང་བུ་ཆུང་ངོ་། །
ཁ་པར་ཐག་སྐུད,ལྕགས་རིགས་ཀྱི་སྐུད་པ་མང་པོ་བསྒྲིམས་ཡོད་པའི་ཁ་པར་འཕྲིན་བརྡ་རྒྱུ་ལམ་མོ། །
ཁ་པར་དངུལ་ཁང༌,ཁ་པར་དྲ་བ་དང་དངུལ་ཁང་གི་རྩིས་འཕྲུལ་མ་ལག་གཉིས་མཉམ་འབྲེལ་གྱིས་ཁ་པར་གྱི་ཐོག་ནས་དངུལ་ཁང་གི་ཞབས་ཞུའི་བྱ་བ་སྒྲུབ་པར་བྱེད་པའི་ལས་རིགས་སོ། །
ཁ་པར་དྲིལ་བརྡ,ཁ་པར་ཐོན་བརྡ་གཏོང་བའི་སྒྲའོ། །
ཁ་པར་བཀོལ་བདག,ཁ་པར་བཀོལ་སྤྱོད་བྱེད་མཁན་གྱི་བདག་པོའོ། །
ཁ་པར་བརྡ་དྲིལ,ཁ་པར་ཐོན་བརྡ་གཏོང་བྱེད་ཀྱི་ཡོ་བྱད་དོ། །
ཁ་པར་བྱང་བུ,ཁ་པར་གྱི་གླ་ཆ་སྤྲོད་པའི་བྱེད་ལས་ཅན་གྱི་བྱང་བུ་སྟེ། ཁ་པར་ཡིད་རྟོན་བྱང་བུའམ་སྡུད་བྱང་ངམ་ཤེས་ནུས་བྱང་བུ་སོགས་སོ། །
ཁ་པར་ཚོགས་འདུ,ས་གནས་སོ་སོར་ཁ་པར་འཕྲུལ་ཆས་ཀྱི་ལམ་ནས་གཏམ་བཤད་ལ་ཉན་པའི་ཚོགས་འདུ་འཚོག་ཚུལ་ཞིག་གོ །
ཁ་པར་འདེམ་ཤོག,ཁ་པར་བཏང་ནས་འདེམ་པར་བྱེད་ཀྱི་འདེམ་ཤོག་གོ །
ཁ་པར་འདེམ་ཤོག་འཕེན,ཁ་པར་བཏང་ནས་འདེམ་ཤོག་འཕེན་པའོ།།
ཁ་པར་འཕྲིན་ཆས,ཁ་པར་འཕྲིན་གཏོང་ལ་ཉེ་བར་མཁོ་བའི་ཡོ་བྱད་དོ། །
ཁ་པར་འཕྲིན་དྲྭ,ཁ་པར་གྱི་འཕྲིན་རྣམས་ཕྱོགས་སོ་སོར་འགྲོ་བའི་དྲ་བའོ། །
ཁ་པར་འཕྲུལ,ཁ་པར་གཏོང་བྱེད་ཀྱི་འཕྲུལ་ཆས་སོ། །
ཁ་པར་སྐུད་པ,ཁ་པར་ལ་མཁོ་བའི་གློག་རྒྱུན་རྒྱུ་བའི་སྐུད་པའོ། །
ཁ་པར་སྒྲ་ཕབ,ཁ་པར་འཕྲུལ་ཆས་ཀྱི་ནང་དུ་ཡོད་པའི་སྒྲ་ཕབ་བྱེད་ཀྱི་འཕྲུལ་ཆས་ཤིག་གོ །
ཁ་པར་སྡུད་བྱང༌,སྡུད་རྩིའི་ནུས་པ་ལ་བརྟེན་ནས་སྒོར་མོ་ཉར་ཚགས་བྱེད་པ་དང༌། ཁ་པར་གྱི་ནང་དུ་བཅུག་ནས་འཕྲིན་གཏོང་བ་ན་སྐད་རིན་གྱི་སྒོར་ཅི་ཙམ་སོང་བ་ཕྲི་ཞིང་ཤུལ་དུ་ཇི་ཙམ་ལུས་པའི་རྩིས་ཐོ་སོགས་དགོད་སའི་བྱང་བུ་ཞིག་གོ །
ཁ་པར་ཨང་གྲངས,ཁ་པར་གྱི་འབོད་བྱའི་ཨང་གྲངས་སོ།།
ཁ་པར་ཨང་དེབ,ཁ་པར་གྱི་ཨང་གྲངས་བྲི་སའི་དེབ་ཆུང་ངུའོ། །
ཁ་པར་ཨང་འཆར། ཨང་འཆར,ཕ་རོལ་ནས་བཏང་བའི་ཁ་པར་གྱི་ཨང་གྲངས་རང་གི་ཁ་པར་དུ་ཤར་པའོ། །
ཁ་པར,གློག་གི་འཕྲིན་བརྡ་ལ་བརྟེན་ནས་སྐད་ཆ་འཆད་མཁན་གྱི་ཕྱོགས་ནས་ཁ་པར་གྱི་སྐད་སྐྱེལ་ཆས་ཀྱིས་སྐད་རྣམས་སྒྲའི་གློག་གི་འཕྲིན་བརྡར་བསྒྱུར་ནས་ཕར་ཕྱོགས་སུ་གཏོང་བར་བྱེད་ཅིང༌། སྐད་ཉན་མཁན་གྱི་ཕྱོགས་ནས་སྐད་སྡུད་ཆས་ཀྱིས་གློག་གི་འཕྲིན་བརྡ་དེ་རྣམས་སླར་སྐད་སྒྲར་བསྒྱུར་ནས་འཕྲིན་ཐོས་པར་བྱེད་པའི་བསྒྲིག་ཆས་ཤིག་གོ །
ཁ་ཕྱགས,ཁ་བ་འཕྱག་བྱེད་ཀྱི་ཕྱགས་མའོ། །
ཁ་བ་ཆུང༌,ཕྱི་ཟླ ༡༡ ཚེས ༢༢ ཙམ་ལ་འཁེལ་བའི་ཞིང་རྩིས་ཀྱི་དུས་གཟེར་ཉེར་བཞིའི་ནང་ཚན་ཞིག་གོ །
ཁ་བ་ཆུང༌། གངས་ཆུང༌,གནམ་གཤིས་རིག་པའི་ལུགས་ལྟར་ན། ཆུ་ཚོད་ཉེར་བཞིའི་ཡི་ནང་དུ་ཁ་བ་འབབ་ཚད་སྟོང་ཆའི་སྨི ༢.༥ ཡན་ཆད་དུ་མ་བརྒལ་བ་ནི་ཁ་བ་ཆུང་བའི་ཚད་དོ། །
ཁ་བ་ཆེ,སྤྱི་ཟླ ༡༢ ཚེས ༧ ཡས་མས་སུ་འབྱུང་བའི་དུས་གཟེར་ཉེར་བཞིའི་ནང་ཚན་ཞིག་གོ།
ཁ་བ་ཆེན་པོ,གནམ་གཤིས་རིག་པའི་སྐབས་སུ་ཆུ་ཚོད་ཉེར་བཞིའི་ནང་དུ་ཁ་བ་འབབ་ཚད་སྟོང་ཆའི་སྨི་ལྔ་ཡན་དུ་སླེབས་པ་ལ་བྱའོ།།
ཁ་བརྡ,ཕན་ཚུན་ལ་གླེང་མོལ་ལམ་སྐད་ཆ་བཤད་པའོ། །
ཁ་བྱང༌,རྩོམ་ཡིག་གམ་བརྩམས་དངོས་ཀྱི་བརྗོད་བྱ་སྟོན་པའི་མིང་ངམ་དེ་དག་མཚོན་བྱེད་ཀྱི་ངག་ཐུང་ངུའོ། །
ཁ་བྱང༌,༡ སྙན་ངག་དང་དཔྱད་རྩོམ་སོགས་ཀྱི་ནང་དོན་སོགས་ལ་བརྟེན་ནས་བཏགས་པའི་མིང་དང༌། ༢ སློབ་སྦྱོང་དང་རྒྱུགས་སྤྲོད་སྐབས་སུ་ལན་གདབ་སའི་ཁ་བྱང་ངམ་དྲི་བའོ། །
ཁ་མཆུ,གྱོད་ལ་ཐུག་པའི་རྩོད་གཞིའོ། །
ཁ་ཚ་རྨིག་ཚ,གཙོ་བོ་སྒོ་ཕྱུགས་རིགས་ཀྱི་ཁ་ནང་དང་རྨིག་པ་ནུ་མ་སོགས་ལ་ཚ་བ་རྒྱས་ཤིང་ཆུ་བུར་རྡོལ་རལ་གྱིས་འཆི་བར་འགྱུར་བའི་རིམས་ནད་མཆེད་ཚབས་ཆེ་བ་ཞིག་གོ །
ཁ་ཟུམ་གློག་ལམ,གློག་ཁུར་གྱིས་གློག་ལམ་བརྒྱུད་ནས་སྐོར་བ་ཐེངས་གཅིག་བྱས་རྗེས་སླར་ཡང་སྔར་གནས་སུ་འབྱོར་བར་བྱེད་པའི་གློག་ལམ་མོ། །
ཁ་ཟུམ,སྒོ་དང་སྐུད་ལམ་སོགས་ཀྱི་ཁ་ཕྱེ་མེད་པའོ། །
ཁ་འཁོར། དཀྱོག་འཁོར,རླངས་འཁོར་སོགས་ཀྱི་ཁ་ལོ་དཀྱོག་བྱེད་དམ་སྒྱུར་བྱེད་ཀྱི་འཁོར་ལོའོ། །
ཁ་འཇམ་ཁོག་རྩུབ,ཕྱི་ཚུལ་དང་སྐད་ཆ་འཇམ་ལ་བསམ་པ་ནག་པོ་ཅན་གྱི་མིའོ། །
ཁ་འཕྲོད,བྲོ་བ་སོགས་ལ་ཁ་ལ་འཕྲོད་པའོ། །
ཁ་ལས། མི་བསོད,མི་དང་དངོས་རྫས་ལ་མི་རྣམས་ཀྱི་དགའ་བསུ་ཐོབ་པའི་ཚད་དོ། །
ཁ་ལེབ། སླང་ཁེབས,སླ་ངའམ་བ་མ་སོགས་སྣོད་ཀྱི་ཁ་འགེབས་བྱེད་དོ། །
ཁ་ལོ་ཁང༌,རླངས་འཁོར་སོགས་ཀྱི་ཁ་ལོ་པས་ཁ་ལོ་བསྐོར་སའི་གནས་སོ། །
ཁ་ལོ་ཆོག་ཡིག,རླངས་འཁོར་སྐོར་ཆོག་པའམ་ཁ་ལོ་པ་བྱེད་ཆོག་པའི་དཔང་ཡིག་གོ །
ཁ་ལོ་པ,རླངས་འཁོར་སོགས་ཁ་ལོ་སྒྱུར་བ་པོའོ། །
ཁ་ལོའི་སློབ་གྲྭ,རླངས་འཁོར་ཁ་ལོ་བསྐོར་བ་སྦྱང་སའི་སློབ་གྲྭའོ། །
ཁ་ཤགས། དགོད་གཏམ,དགོད་གཏམ་བཤད་པ་དང་དྲི་བ་དྲིས་ལན་གྱི་ཁ་མཚར་སོགས་ངག་གི་སྒྱུ་རྩལ་གྱི་རྣམ་གྲངས་ཤིག་གོ །
ཁ་ཤེལ,ཁ་ནང་གི་ནད་ལ་བརྟག་དཔྱད་བྱེད་པའི་ཆ་བྱད་ཅིག་གོ །
ཁ་ཤོག,ཚགས་པར་དང་དུས་དེབ་ཀྱི་མིང་དང་འདོན་ཐེངས་སོགས་བཀོད་པའི་ཁ་བྱང་གི་ཤོག་ལྷེའོ། །
ཁ་ཤྭ,འོ་འཐུང་སྲོག་ཆགས་རི་དྭགས་ཀྱི་རིགས་ཤིག་སྟེ། ཤ་བ་དང་ཅུང་འདྲ་བ་མགྲིན་པ་དང་རྐང་ལག་རིང་ཞིང་རྨིག་པ་དབྲག་ཅན་ཕོའི་རིགས་ལ་བོག་རྭ་རྭ་ལག་ཅན་ཡོད་པ། རྫི་རྣོ་བ། སྤུ་མདོག་དབྱར་དུས་ཁམ་རག་དང་དགུན་དུས་སྐྱ་ཤས་ཆེ་བ་ཞིག་གོ །
ཁ་སྐོང༌,བྱ་དངོས་གང་རུང་གི་ནུས་པ་འཐུས་ཚང་བར་བྱེད་པའི་ཁ་སྐོང་ངོ༌། །
ཁ་སྤྲད་ཚ་སྦྱར,ལྕགས་རིགས་ཀྱི་སྣེ་གཉིས་ཕན་ཚུན་ཁ་སྤྲད་དེ་ཚ་ལས་འབྱར་བར་བྱས་པའོ། །
ཁག་ཁྱེར་བཀའ་སྒུག,ཁྲིམས་འཛིན་ལས་ཁུངས་ཀྱིས་དོགས་པ་སྐྱེ་ཡུལ་གྱི་ཉེས་ཅན་སོགས་ལ་ཁག་འཁུར་མཁན་གྱི་མི་བཞག་པའམ་ཁག་ཁུར་གྱི་དངུལ་སྤྲད་ནས་བྲོས་བྱོལ་མི་བྱེད་པའི་ཁག་འཁུར་དུ་བཅུག་ཅིང་ནམ་བོས་ཀྱང་འབྱོར་དགོས་པའི་ཁྲིམས་ལུགས་ཀྱི་བྱེད་ཐབས་ཤིག་གོ །
ཁག་ཐེག། བརྟན་པ,ཁག་ཐེག་བྱེད་པའམ་ཡིད་བརྟན་ཕེར་ཞིང་འགྱུར་ལྡོག་མེད་པའོ། །
ཁག་བགོ,རྩིས་འཕྲུལ་གྱི་ནང་གི་དངོས་པོའི་སྲ་འཁོར་ལ་བཏགས་པའི་ཁག་དུ་མར་བགོ་བའོ། །
ཁག་མི,ལས་ཁུངས་ཤིག་གི་སྡེ་ཁག་སོ་སོར་ལས་ཀ་སྒྲུབ་མཁན་དག་གོ །
ཁག་འཁུར་པ,མི་གཞན་གྱི་སྤྱོད་ལམ་ཚུལ་མཐུན་འོང་བ་དང་ཁྲིམས་ཆད་གཅོད་པ་དང་བུ་ལོན་སྙོག་པ་ལ་མི་འབྱོལ་བའི་ཁག་འཁུར་བྱེད་མཁན་གྱི་མིའོ། །
ཁག་འཁུར,མི་དང་བྱ་བ་གང་རུང་ལ་གནད་དོན་མི་འབྱུང་བའམ་འགྲུབ་པའི་ཆེད་དུ་འགན་ཡོངས་སུ་འཁུར་བའོ། །
ཁང་ཁྲོམ,ཁང་པ་ཐོག་རྩེགས་ཅན་གྱི་ཁྲོམ་ར་དང༌། སྤྱིར་བཏང་ཁང་ནོར་ཁྲོམ་ར་ལའང་འཇུག་གོ །
ཁང་གསར,ཁང་པ་གསར་བའོ། །
ཁང་ནོར,མི་སྒེར་དང་ཚོགས་པ་ལ་བདག་དབང་ཡོད་པའི་ཁང་པའོ། །
ཁང་པ་གླ,མགྲོན་ཁང་དང་ཟས་ཁང་སོགས་ལས་དུས་ཚོད་ངེས་ཅན་ཞིག་ལ་མགྲོན་པོས་ཁེར་རྐྱང་དུ་ལོངས་སུ་སྤྱད་བྱའི་ཁང་མིག་གླ་རུ་ལེན་པའོ། །
ཁང་པ་བཞི་བསྐོར། ཁང་བསྐོར,ཕྱོགས་བཞི་ནས་ཁང་པས་བསྐོར་ཡོད་པའི་གཞིས་ཀའོ། །
ཁང་པ་སུམ་བསྐོར། སུམ་བསྐོར,ཕྱོགས་གསུམ་དུ་ཁང་པས་བསྐོར་ཡོད་པའི་གཞིས་ཀའོ། །
ཁང་པའི་བཀོལ་དབང༌,སྡོད་ཁང་བེད་སྤྱོད་བྱེད་པའི་དབང་ཆའོ། །
ཁང་ཕྱིའི་གློག་སྒྲོན,ཁང་པའི་ཕྱི་རོལ་ཏུ་ཡོད་པའི་ལམ་སོགས་གསལ་བྱེད་གློག་སྒྲོན་ནོ། །
ཁང་བདག,ཁང་པའི་དོ་བདག་གམ་དབང་ཆ་འཛིན་པ་པོའོ། །
ཁང་བརྩེགས་ཨང་གྲངས། མཁར་ཨང༌,ཁང་བརྩེགས་རྣམས་ཀྱི་ཨང་གྲངས་སོ། །
ཁང་བརྩེགས,ཐོག་རྩེགས་ཅན་གྱི་ཁང་པའོ། །
ཁང་བཤེར,སྨན་པས་དུས་ཚོད་གཏན་ཁེལ་གྱིས་ནད་ཁང་གི་ནད་པའི་ནད་གཞི་ལ་ཞིབ་བཤེར་བྱེད་པའོ། །
ཁང་ཚན། ཁང་བསྟར། བསྟར། ཚན,ཐོག་ཁང་ངམ་ཁང་པ་བརྩེགས་པའི་ཚན་པ་གཅིག་གམ་ཁང་མིག་བསྟར་བ་གཅིག་གོ །
ཁང་འཁོར,ལས་ཀ་དང་འཚོ་བའི་མཁོ་ཆས་ཆ་ཚང་བ་ཁང་ཁྱིམ་ལྟ་བུའི་རླངས་འཁོར་ཞིག་གོ །
ཁང་ས་སྒྱུར་ཚོང༌,སྡོད་ཁང་དང་ཁང་ས་སོགས་སྒྱུར་ཚོང་བྱེད་པའོ། །
ཁང་ས,རྒྱལ་ཁབ་བམ་གྲོང་གསེབ་ཀྱི་མཉམ་སྡཻབ་གང་རུང་ལ་དབང་ཞིང་ཁང་པ་བཟོ་སྐྲུན་དང་གཞིས་སྡོད་ཀྱི་བེད་སྤྱོད་བྱ་བའི་དབང་ཆ་གཉིས་ཀ་ཡོད་པའི་སྤྱི་དམངས་ལ་ཁྲིམས་ལྟར་ཐོབ་པའི་ས་ཆའོ། །
ཁང་སའི་ཐོན་ལས,གྲོང་ཁྱེར་དང་གྲོང་རྡལ་གྱི་ཁང་པ་དང་སའི་ཐོན་ཁུངས་གསར་དུ་འབྱེད་པ་དང་ཚོང་གཉེར་དོ་དམ་གྱི་བྱེད་སྒོ་སྒྲུབ་པའི་ཐོན་སྐྱེད་ལས་རིགས་སོ། །
ཁང་སའི་ནོར,ས་ཞིང་དང་ཁང་པ་སོགས་དང་དེ་དག་དང་འབྲལ་དུ་མི་རུང་བའི་ཁེ་དབང་སྣ་ཚོགས་སོ། །
ཁང་སྟེང་ལྡུམ་ར,ཐོག་ཁང་ཆེན་པོའི་ཡང་སྟེང་དུ་ངལ་གསོ་དང་སྤྲོ་གསེང་གི་ཕྱིར་དུ་མེ་ཏོག་དང་རྩི་ཤིང་སོགས་བཀོད་པའི་སྐྱེད་མོས་ཚལ་ལོ། །
ཁང་ཨང༌,ཁང་མིག་སོ་སོའི་ཨང་གྲངས་སོ། །
ཁངས་ཀ་ར,རྣམ་པ་ཞིབ་ཅིང་ཞུ་སླ་བའི་བྱེ་མ་ཀ་རའི་རིགས་ཤིག་གོ །
ཁབ་མགོ,སྨན་ཁབ་ཀྱི་ཁབ་སྣེའོ། །
ཁབ་མེ,ཁབ་དང་མེ་བཙའི་བཅོས་ཐབས་ཀྱི་བསྡུས་མིང་ངོ༌། །
ཁབ་འཛིན་ཆས,སྨན་ཁབ་མི་འགུལ་བར་འཛིན་པར་བྱེད་པའི་ཡོ་བྱད་ཅིག་གོ །
ཁབ་འཛེར,གཞུང་ལས་མཁོ་ཆས་ཤིག་སྟེ། རྣམ་པ་ཁབ་དང་འདྲ་བའི་ཡིག་ཆ་སྡོམ་བྱེད་ཀྱི་འཛེར་མའོ། །
ཁབ་རྒྱག,ཁབ་སྦུག་བརྒྱུད་ནས་སྨན་ཆུ་རྩ་ལམ་མམ་ཤ་ནང་དུ་སྐྱེལ་བའོ། །
ཁབ་སྦུག,འགྱིག་གམ་ཤེལ་ལས་བྱས་པའི་སྨན་ཁབ་ཀྱི་སྦུ་གུའོ། །
ཁབ་སྦྲིད,ཁབ་སྦྲིད་ཀྱི་འགྲེལ་བར་ལྟོས།
ཁབ་སྦྲིད,སྦྲིད་ཐབས་ཀྱི་བྱེ་བྲག་ཅིག་སྟེ། གཤག་བཅོས་ཀྱི་སྐབས་སུ་ནད་པའི་གསང་མིག་གང་རུང་ལ་ཁབ་ཀྱིས་གཙག་ནས་ཟུག་གཟེར་གྱི་ཚོར་བ་གཅོག་པའི་ཐབས་ཤིག་གོ །
ཁམ་དཀར,ཤིང་ཆེན་གྱི་རིགས་ཏེ། ལོ་མ་རླུང་ཡབ་ཀྱི་དབྱིབས་ཅན་འབྲས་བུ་ཟླུམ་འཇོང་སྡོང་པོ་སྐྱེ་བ་དལ་ཞིང་ཚེ་ལོ་སྟོང་དུ་ཐུབ་པ་ཞིག་གོ །
ཁམ་བུ,ཁམ་སྡོང་གི་འབྲས་བུའོ། །
ཁམ་བུའི་མེ་ཏོག,ཁམ་སྡོང་གི་མེ་ཏོག་སྟེ། འདབ་མ་ལྔ་ལྡན། ཁ་དོག་གློ་ཁ་ཤས་ཆེ་ལ་དམར་པོ་དང་དཀར་པོའང་ཡོད་ཅིང་སྤུ་ཆུང་ཡོད་པ་བཀྲག་མདངས་ལེགས་པ་ཞིག་གོ །
ཁམ་ཚིག,ཤིང་ཏོག་ཁམ་བུའི་ནང་སྙིང་གི་རུས་པ་དོར་བའི་ཤུལ་གྱི་ཚི་གུའོ། །
ཁམ་ལེབ,དབྱིབས་ཅུང་ལེབ་པའི་ཁམ་བུའི་རིགས་ཤིག་གོ །
ཁམ་སྙིང༌,ཁམ་བུའི་ཚི་གུའི་ནང་ན་ཡོད་པའི་སྙིང་པོ་བཟའ་བ་དང་སྨན་དུ་བཀོལ་ཆོག་པ་ཞིག་གོ །
ཁམ་སྡོང༌,ལྗོན་ཤིང་ཆུང་བའི་རིགས་ཏེ། ཤོན་རྩེ་ཁབ་དབྱིབས། མེ་ཏོག་གློ་ཁ་དང་དཀར་པོ། འབྲས་བུ་ཟླུམ་འཇོང་ཅུང་ལེབ་པ། རོ་མངར་ཞིང་སིལ་ཁུ་མང་བ་ཞིག་གོ །
ཁམས་གསོ་ཁང༌,ཆེད་དམིགས་སུ་བསྐྲུན་པའི་ཁམས་གསོ་ས་སྟེ། འདིའི་གནས་ཕལ་ཆེར་ཡིད་དུ་འོང་བའི་མཛེས་ལྗོངས་རྣམས་སུ་ཡོད་དོ། །
ཁམས་གསོ,ཡུན་ནད་བྱུང་བ་དང་ལུས་ཟུངས་ཞན་པ་རྣམས་ཆེད་དམིགས་སུ་བསྐྲུན་པའི་སྨན་ཁང་ནང་དུ་ངལ་གསོ་དང་ཁམས་གསོ་གཙོ་བོར་བྱས་པའི་སྨན་བཅོས་བྱེད་ཐབས་ཤིག་གོ །
ཁམས་དཀར་ས་བོན,མི་དང་སྲོག་ཆགས་ཕོའི་རིགས་ཀྱི་སྐྱེ་འཕེལ་ཕྲ་ཕུང་སྟེ། འགུལ་བསྐྱོད་བྱེད་ནུས་ཤིང་ཁམས་དམར་དང་འདྲེས་ན་རབས་རྒྱུད་ཕྱི་མ་སྐྱེད་ནུས་པ་ཞིག་གོ །
ཁམས་དམར་རྒྱུ་ལམ,བུད་མེད་ཀྱི་ཁམས་དམར་པོ་བསམ་སེའུ་ནས་མངལ་དུ་རྒྱུ་སའི་ལམ་མོ། །
ཁམས་དམར་སྣོད,མོའི་རིགས་ཀྱི་སྐྱེ་འཕེལ་དབང་པོའི་ཆ་ཤས་ཤིག་སྟེ། ཁམས་དམར་སྐྱེད་ཅིང་བུ་སྣོད་སོགས་སྨིན་པར་བྱེད་པའི་སྐུལ་རྒྱུ་ཟགས་ཐོན་བྱེད་པའི་བྱེད་ལས་ཅན་ཞིག་གོ །
ཁམས་དམར,སྲོག་ཆགས་ཀྱི་ཁམས་དམར་དང་རྩི་ཤིང་གི་མོའི་ཁམས་སྐྱེ་འཕེལ་ཕྲ་ཕུང་སྟེ། ཁམས་དཀར་དང་ཕྲད་པ་ན་རབས་གཉིས་པ་སྐྱེད་པར་བྱེད་པ་ཞིག་གོ །
ཁམས་རྐྱང་སྐྱེ་འཕེལ,སྲོག་ཆགས་ཕྲ་མོ་དང་རྩི་ཤིང་ལ་ལ་ཁུ་བ་ལེན་པ་སོགས་ཀྱི་རྐྱེན་ལ་ལྟོས་མི་དགོས་པར་རང་སྟེང་ནས་རྒྱུད་འཕེལ་ཐུབ་པ་རྣམས་སོ། །
ཁམས་སྲུང༌,ལུས་ཁམས་བདེ་ཐང་ལ་སྲུང་སྐྱོབ་བྱེད་པའོ། །
ཁམས་སྲུང་རྫས,ལུས་ཀྱི་བདེ་ཐང་སྲུང་སྐྱོབ་བྱེད་པའི་ནུས་པ་ཅན་གྱི་ཐོན་རྫས་ཀྱི་རིགས་སོ། །
ཁམས་སྲུང་ལུས་སྦྱོང༌,རང་ཉིད་ཀྱི་གསང་མིག་ལ་གནོན་འཕུར་བྱེད་པ་དང་ཡན་ལག་རྣམས་འགུལ་བསྐྱོད་བྱས་ནས་ལུས་ཁམས་བདེ་སྲུང་བྱེད་པའི་ཐབས་ཤིག་གོ །
ཁལ་ཇེ་འགོག་སྨན,གཅོང་ནད་ཀྱི་རིགས་མ་ཟད་མཛེ་ནད་ཀྱང་སྔོན་འགོག་བྱེད་ནུས་པའི་འགོག་ཁབ་ཅིག་སྟེ། ཧྥ་རན་སིའི་ཕྲ་སྲིན་རིག་པ་པ་ཨེལ་བྷོད་ཁལ་མེད(AlbertCalmette)དང་ཁ་མིལ་ཇེ་རིན(Camille Guérin) གཉིས་ཀྱིས་གསར་གཏོད་བྱས་པས་མིང་ལ་དེ་ལྟར་བཏགས་སོ། །
ཁེ་གྲི་མཆུ་རིང༌། ཆན་རིང༌,མཆུ་རིང་པོ་ཅན་གྱི་ཁེ་གྲི་ཞིག་གོ །
ཁེ་གླ,གོང་ཚད་བདེ་མོས་བོགས་གླ་གཏོང་བའོ། །
ཁེ་དབང༌,གཞན་གྱིས་གནོད་འཚེ་གཏོང་མི་ཆོག་པའི་འོས་བབ་ཀྱི་དབང་ཆའོ། །
ཁེ་བཟང་རྒྱལ་ཁབ་ཀྱི་ཐོབ་ཐང༌,རྒྱལ་ཁབ་ཅིག་གིས་རྒྱལ་ཁབ་གཞན་ཞིག་ལ་སྒོ་ཁྲལ་དང་ཉོ་ཚོང་སོགས་ཀྱི་སྟེང་ནས་བྱིན་པའི་དམིགས་བསལ་གྱི་ཐོབ་ཐང་ངོ༌། །
ཁེ་བཤུག,ཁེ་ཕན་ནམ་སྐྱེད་ཀའི་ཆ་ཤས་ཤིག་གཞན་ལ་སྐོར་བའོ། །
ཁེ་ཚད,གྱོང་ཚད་ཀྱི་ལྡོག་ཟླའི་ཚིག་སྟེ།  ཕྱིར་གཏོང་གི་གྲངས་འབོར་ནང་འདྲེན་གྲངས་འབོར་ལས་བརྒལ་པའི་གྲངས་ཚད་དོ། །
ཁེ་ལས,ཐོན་སྐྱེད་དང་ཉོ་ཚོང་དང་སྐྱེལ་འདྲེན་དང་ཞབས་ཕྱི་སོགས་ལས་ཀ་གཉེར་ནས་ཁེ་སྤོགས་ལ་བརྩོན་ཏེ་ཁེར་རྐྱང་གི་ཞིབ་རྩིས་ལག་ལེན་དུ་བསྟར་བའི་དཔལ་འབྱོར་གྱི་རྩ་འཛུགས་སོ། །
ཁེ་ལོག་ཆེན་པོ། ལོག་ཆེན,དུས་ཚོད་ཐུང་ངུུ་ཞིག་གི་ནང་དུ་ཚུལ་དང་མི་མཐུན་པའི་ཐབས་ལ་བརྟེན་ནས་བླངས་པའི་ནོར་རྫས་ཀྱི་ཁེ་སྤོགས་ཆེན་པོའོ། །
ཁེབས་རྒྱ,འཕྲིན་བརྡ་དང་ཁ་བ་སོགས་གང་རུང་གིས་ཁེབས་ཚད་དམ་ཤུགས་རྐྱེན་ཐེབས་ཚད་ཀྱི་རྒྱ་ཁྱོན་ནོ། །
ཁེམ་ཊམ,དབྱིབས་ཁེམ་བུ་དང་འདྲ་བའི་ཊམ་ཀའོ། །
ཁེམ་བུ། ཁ་གཟར,ཟ་མ་ཟ་བྱེད་ཀྱི་ཡོ་བྱད་ཆུང་ངུ་དབྱིབས་གཟར་བུ་དང་འདྲ་བ་ཞིག་གོ །
ཁེམ་བུ། ཁ་གཟར། ཁག,ཤིང་ངམ་ཟངས་ལྕགས་སོགས་ལས་བཟོས་པའི་ཟ་མ་ཟ་བྱེད་ཀྱི་ཁེམ་བུ་ཆུང་ངུའོ། །
ཁེའུ,རྒྱལ་སྤྱིའི་ལྗིད་ཚད་འཇལ་བའི་རྩི་གཞི་ཞིག་སྟེ། སྤྱི་རྒྱ་གཅིག་གི་སྟོང་ཆ་གཅིག་གོ །
ཁེར་གཉེར་པ,རང་སྒེར་གྱིས་ཚོང་ལས་བྱེད་མཁན་ནོ། །
ཁེར་གནས,ཁྱུ་སྡེབ་དང་མང་པོ་མཉམ་གནས་མ་ཡིན་པའི་སྐྱེ་དངོས་འཁོད་སྟངས་སམ་གནས་སྟངས་ཤིག་གོ །
ཁེར་ཐོག། ཁང་ལེབ,རྩེགས་གཅིག་ཅན་ནམ་ཐོག་བརྩེགས་མེད་པའི་ཁང་པའི་རིགས་སོ། །
ཁེར་ཟམ,ཤིང་སྡོང་རྐང་གཅིག་གིས་བཟོས་པའི་ཟམ་པའོ། །
ཁེར་འགྲན,ལུས་རྩལ་འགྲན་པའི་སྐབས་སུ་ཕྱོགས་གཉིས་ཀ་ན་མི་གཅིག་རེ་མ་གཏོགས་མེད་པའོ། །
ཁེར་རྐྱང༌,གང་ཟག་གམ་སྐྱེ་དངོས་ཁེར་རྐྱང་བའམ་ཡན་གར་པའོ། །
ཁེར་རྩ,མི་གཅིག་གམ་ཚན་པ་གཅིག་ཁོ་ནས་མ་རྩ་བཞག་པའོ། །
ཁེར་ཤགས,མི་གཅིག་གིས་བཤད་པའི་ཁ་ཤགས་སོ། །
ཁས་འདེགས་སྙོམས་རྩལ,དབྱུུ་གུའི་སྣེ་གཅིག་ཁར་བཟུང་ཞིང་སྣེ་གཅིག་ཏུ་དབྱུ་གུ་གཞན་ཞིག་གི་སྣེ་སྤྲད་དེ་དེའི་སྣེ་མོར་ཆང་ཕོར་སོགས་བཏེགས་ནས་སྙོམས་རྩལ་སྟོན་པ་ཞིག་གོ །
ཁས་ལེན,ཕ་རོལ་པོའི་ཡོན་ཏན་ནམ་སྟོབས་ཤུགས་སོགས་ལ་ཡི་རང་བའམ་ཁས་ལེན་པའོ། །
ཁུ་ཐུག། ཐང་རྡིག,ཁུ་བ་དང་ལྡན་པའི་ཕྱེ་ཐུག་གོ །
ཁུ་ནུ་རི་རྒྱུད,ཤར་མཐའ་ཁ་སྨིར་མཐོ་སྒང་གི་ཤར་ཕྱོགས་ནས་བརྩམས་ཤིང༌། ལི་ཡུལ་དང་བོད་ལྗོངས་ཀྱི་ས་ཁོངས་བརྒྱུད་ནས། ནུབ་མཐའ་མཚོ་སྔོན་གྱི་བར་དུ་བརྐྱངས་པའི་རི་རྒྱུད་ཅིག་སྟེ། དེའི་རིང་ཚད་ལ་སྤྱི་ལེ ༢༥༠༠ ཙམ་ཡོད་དོ། །
ཁུ་བསྡུ,དམག་དཔུང་དང་ལས་ཁུངས་སོགས་ཀྱི་སྒྲིག་གཞི་རྣམས་ལེགས་བསྡུ་འོས་མཚམ་བྱས་ནས་ཧྲག་པོར་བཏང་བའོ། །
ཁུ་བྱུག,འདབ་ཆགས་ཀྱི་རིགས་ཤིག་སྟེ། ལུས་ཅུང་ཆུང་ཞིང་སྒྲོ་མདོག་ཐལ་སྐྱ། ལྟོ་བ་སྔོ་དཀར། མཇུག་སྒྲོར་དཀར་ཐིག་བཀྲ་བ། དབྱར་མགོར་གྲག་ཅིང་སྐད་ཤིན་ཏུ་སྙན་པ་ཞིག་ཡིན་ལ། འདིས་ཕྲུ་གུ་ཕལ་ཆེར་བྱ་གཞན་གྱི་ཚང་དུ་འཇོག་པར་བཤད་པས་གཞན་གསོས་ཞེས་ཀྱང་གྲགས་སོ། །
ཁུ་བྱུག་རྫི་ཐོག,སྔོ་ལྡུམ་གྱི་རིགས། སྡོང་བུ་མདངས་ཅན་ཤུ་དག་གི་དྲི་བྲོ་བ། རྩ་བ་སྙི་མོ་ཚིགས་མང་སར་འབྱར་འབུ་རྟ་བླའི་དབྱིབས་དང་འདྲ་བ། ལོ་མ་སྐུད་དབྱིབས། མེ་ཏོག་ལྗང་སེར་ཆུང་ངུ་མང་དུ་འཆར་བ། ཆུ་འགྲམ་སོགས་སུ་སྐྱེ་བ་ཞིག་གོ །
ཁུ་ཚགས,ཤིང་ཏོག་སོགས་ཀྱི་ཁུ་བའི་སྙིགས་མ་རྣམས་འཚག་པར་བྱེད་པའི་ཡོ་བྱད་ཅིག་གོ །
ཁུ་ལུ,མི་དང་དུད་འགྲོ་རྣམས་ཀྱི་ལུས་སྟེང་དུ་སྐྱེས་པའི་ཉག་ཐུང་ཞིང་འཇམ་པའི་སྤུ་ཡི་རྣམ་གྲངས་ཤིག་གོ །
ཁུ་སིམ་པོ,སྒྲ་མེད་པར་འཇམ་ཐིང་ངེ་དང་བག་ཕེབས་པའོ། །
ཁུག་བྱི,འོ་འཐུང་སྲོག་ཆགས་ཀྱི་རིགས་ལག་པ་ཐུང་ཞིང་རྐང་པ་རིང་ལ་མཆོང་རྩལ་ཆེ་བ་མོ་རིགས་ལ་ལྟོ་ངོས་སུ་ཕྲུ་གུ་ཉར་སྣོད་པགས་ཁུག་ཡོད་པ་ཞིག་གོ །
ཁུག་མ། ཐུམ,༡ དངོས་རྫས་རྣམས་གཞུག་སའི་ཁུག་མ་དང༌། ༢ དངོས་རྫས་གང་རུང་ཐུམ་པོར་བྱས་པའི་ཐུམ་སྒྲིལ་ཆུང་ངུའོ། །
ཁུག་མཇུག་ལྭ,ནུབ་ཕྱོགས་ཀྱི་སྐྱེས་པས་དགོང་མོའི་གསོལ་སྟོན་དུ་གྱོན་པར་བྱ་བའི་ཁ་དོག་ནག་པོ་ཅན་གྱི་གུས་མཚོན་གྱོན་པ་ཁུག་རྟའི་མཇུག་དབྱིབས་དང་འདྲ་བ་ཞིག་གོ །
ཁུག་རྟ་རྐང་སེར,ཚ་ཁུལ་གྱི་གླིང་ཕྲན་ན་གནས་པའི་འདབ་ཆགས་ཁུག་རྟའི་རིགས་རྐང་པ་ཐུང་ལ་སྤུ་མདོག་རག་ནག་ཅན་ཞིག་གོ །
ཁུག་རྟ། ཁ་ལ་ཡུག,འདབ་ཆགས་བྱེའུའི་རིགས། ལུས་རྒྱབ་ནག་པོ། མགུལ་སྦོ་དཀར་བ། མཆུ་ཅུང་རིང་ལ་ལེབ་པ། གཤོག་པ་རིང་ཞིང་གཤོག་རྩེ་རྣོ་བ། མཇུག་སྒྲོ་མདའ་ལྟོང་གི་དབྱིབས་ཅན། འདམ་ར་རྩིག་པ་ལ་མཁས་ཤིང་ལྡེམ་མྱུར་ཆེ་བས་འབུ་སྲིན་སོགས་བར་སྣང་ནས་བཟུང་སྟེ་ཟ་བ། སྟོན་དུས་ལྷོ་ཕྱོགས་སུ་འགྲོ་ཞིང་དཔྱིད་དུས་བྱང་ཕྱོགས་སུ་འོང་བ་ཞིག་གོ །
ཁུག་རྟའི་ཚང༌། ཁུག་ཚང༌,ཁ་ལ་ཡུག་གསེར་མདོག་གིས་མཚོ་འགྲམ་གྱི་བྲག་སྲུབས་སོགས་སུ་བཟོས་པའི་ཚང་སྟེ། ཁ་ལ་ཡུག་གིས་ལྦ་གཅོད་སོགས་ཆུ་སྔོའི་རིགས་ཟོས་པ་ལས་བྱུང་བའི་ཁ་ཕྲུ་སྤྱིན་ཆུའི་རྣམ་པ་ཅན་དུ་བསྐྱུགས་པ་དཀགས་ཏེ་བྱུང་བའི་ཟས་རིགས་རྩ་ཆེན་དུ་བརྩི་བ་ཞིག་གོ །
ཁུག་ལྡན་རིགས,ཁུག་བྱི་དང་ཁུག་སྤྱང་ལྟ་བུའི་བྲང་ངམ་ལྟོ་བའི་ཕྱི་ངོས་སུ་ཕྲུ་གུ་སོགས་ཉར་སྣོད་ཁུག་མ་ལྟ་བུའི་པགས་པ་ལྷན་སྐྱེས་སུ་ཡོད་པའི་སྲོག་ཆགས་ཀྱི་རིགས་སོ། །
ཁུང་འདེབས,བར་ཐག་ངེས་ཅན་རེའི་མཚམས་སུ་ཁུང་བུ་རེ་བྲུས་པའི་ནང་དུ་ས་བོན་འདེབས་པའོ། །
ཁུངས་འདེད། རྩད་ཞིབ,རྒྱུ་རྐྱེན་དང་འགན་འཛོལ་བྱུང་རྐྱེན་སོགས་ལ་རྩད་གཅོད་བྱེད་པའོ། །
ཁུངས་ཡིག,ཐོག་མའི་ཁུངས་སུ་གྱུར་པའི་ཡིག་ཆའོ། །
ཁུར་མོང༌,སྔོ་ལྡུམ་གྱི་རིགས། ལོ་མ་སྒྲོ་དབྱིབས། སྡོང་བུ་ཁོག་སྟོང་ཕྲ་རིང༌། མེ་ཏོག་སེར་པོ་འདབ་མ་མང་ལ་ཕྲ་ཞིང་རིང་བ། མདངས་ཤིན་ཏུ་གསལ་བ། མེ་ཏོག་ལྷུང་ཚེ་ས་བོན་ཤིང་བལ་ལྟ་བུ་ཡང་ཞིང་གང་སར་རླུང་གིས་འཁྱེར་ཞིང་འགྲོ་བ། རྩ་ལོ་ངར་གསུམ་གང་ནས་བཅད་ཀྱང་འོ་མ་ལྟ་བུའི་གཤེར་འབབ་པ་ཞིག་གོ །
ཁུར་རྩལ,ཁུ་ཚུར་སྣུན་པའི་དྲག་རྩལ་ཤིག་གོ །
ཁུར,འཁུར་བྱའི་ཁུར་པོ་གང་རུང་ངམ་གནོན་ཤུགས་སོ། །
ཁུལ་སྟོད,ཟོག་དང་ར་སོགས་ཀྱི་ཁུ་ལུ་ལས་བཟོས་པའི་སྟོད་གོས་སོ། །
ཁེ་གྱོང༌,ཁེ་བཟང་དང་གྱོང་གུད་ཀྱི་བསྡུས་མིང་ངོ༌། །
ཁོ་ཁ་ཤིང༌,ལྷོ་ཨ་མེ་རི་ཁ་དང་ནུབ་ཧིན་དྷུའི་གླིང་ཚོམ་གྱི་ཕྱོགས་སུ་སྐྱེ་བའི་ཤིང་ཞིག་གོ །
ཁོ་ཧྥེ་ཚོམས,མགྲོན་པོ་རྣམས་ཀྱིས་ཁེ་ཧྥེའམ་ཚིག་ཇ་འཐུང་བཞིན་སྡོད་སའི་ཚོམས་ཏེ། དེ་ལ་བརྟེན་ནས་ཁེ་ལས་གཉེར་བའི་གནས་སོ། །
ཁོ་ཧྥེ,ཧྥེ་གླིང་ཚ་ཁུལ་སོགས་སུ་སྐྱེས་པའི་སྡོང་པོ་ཞིག་གོ །
ཁོ་ཧྥེ། ཚིག་ཇ,ཁོ་ཧྥེ་སྡོང་པོའི་འབྲས་བུ་བརྔོས་ནས་ཕྱེ་མར་བཏགས་ཏེ་བཟོས་པའི་བཏུང་བ་ཞིག་སྟེ། ཁོ་ཧྥེ་ནི་དབྱིན་ཇིའི(coffee)ཞེས་པའི་སྒྲ་བསྒྱུར་རོ། །
ཁོ་ཧྥེན,རོ་ཁ་ཞིང་ཕྱེ་དཀར་པོའི་རྣམ་པ་ཅན་གྱི་སྐྱེ་བཅས་འདྲེས་རྫས་ཤིག་གོ །
ཁོག་རིང་མཐོ་རིམ་ཁྱོགས་འཁོར,མིང་གྲགས་ཅན་གྱི་རླངས་འཁོར་ཆུང་ངུ་འཁོར་ཁོག་རིང་པོ་ཅན་ཞིག་གོ།
ཁོག་ལྡིར,རྫ་དང་དཀར་ཆས་དང་ཧ་ཡང་སོགས་ལས་བྱས་པའི་ཇ་བླུག་སའི་སྣོད་ལྟོ་ལྡིར་ལ་མཆུ་དང་ལུང་བུ་ཅན་ཞིག་གོ །
ཁོང་དུ་ཆུད་པ,ལེགས་པར་རྟོགས་པའམ་རྒྱུས་གསལ་པོར་ལོན་པའོ། །
ཁོང་སྟོང་འཁོར་ལོ། སྟོང་འཁོར,ནང་དུ་དབུགས་རྐྱལ་མེད་པར་འགྱིག་འཁོར་རང་གི་ནང་དུ་དབུགས་གིས་དགང་ཆོག་པའི་རླངས་འཁོར་སོགས་ཀྱི་འཕང་ལོའོ། །
ཁོང་སྟོང་སོ་ཕག། སྟོང་ཕག,སོ་ཕག་ཁོག་སྟོང་ཅན་ནོ། །
ཁོངས་མི,བྱེད་སྒོའི་ནང་དུ་ཞུགས་མཁན་ནམ་ཁོངས་སུ་གཏོགས་པའི་མིའོ། །
ཁོངས་འདྲིལ,ངོ་བོ་འདྲ་བའི་སྡེ་ཚན་དག་འབྲེལ་ཡོད་ཀྱི་རིགས་གཅིག་ཏུ་འདྲིལ་བའོ། །
ཁོད་ཡངས། གུ་ཡངས,རྒྱ་ཁྱོན་ནམ་བར་སྟོང་ཆེ་བའོ། །
ཁོམ་ལོང༌། དལ་ཁོམ,ལུས་དང་སེམས་ལ་བྲེལ་ཟིང་མེད་པའོ། །
ཁོར་ཡུག,ཆ་རྐྱེན་ངེས་ཅན་ཞིག་ལ་ལྟོས་པའི་ཁོར་ཡུག་དང༌། ཕྱི་ཡི་རྣམ་པའམ་བཀོད་པའོ། །
ཁོར་ཡུག་ཕན་འབྲས,ཁོར་ཡུག་ལ་སྲུང་སྐྱོབ་བྱས་པའི་ཕན་འབྲས་སོ། །
ཁོར་ཡུག་འཕྲོད་བསྟེན,ཡུལ་གྱི་ཁོར་ཡུག་གི་གཙང་སྦྲ་དང་འཕྲོད་བསྟེན་ནོ། །
ཁོར་ཡུག་འབགས་བསླད,མིའི་རིགས་ཀྱིས་ཐོན་སྐྱེད་བྱེད་པ་དང༌། འཚོ་བ་རོལ་བའི་ཁྲོད་དུ་གནོད་པ་ཡོད་པའི་རྫས་རྣམས་རྒྱུན་དུ་ཕྱིར་བཏང་བ་ལས་བྱུང་བའི་རང་བྱུང་ཁོར་ཡུག་གི་འབགས་བསླད་དོ། །
ཁོར་ཡུག་སྤུས་ཚད,ཁོར་ཡུག་གི་ཕྱོགས་འདུས་སྤྱས་ཚད་དང་ཁོར་ཡུག་གི་རྩ་བའི་གྲུབ་ཆ་སྟེ་མཁའ་དབུགས་དང་ཆུ་དང་གྲོང་ཁྱེར་སོགས་ཀྱི་ཁོར་ཡུག་གི་སྤུས་ཀའི་ཚད་དོ། །
ཁོར་ཡུག་སྲུང་སྐྱོབ,ཁོར་ཡུག་ལ་འོས་འཚམ་གྱིས་ཐོན་ཁུངས་བེད་སྤྱོད་བྱེད་པའམ་མི་འོས་པའི་འབགས་བསླད་ལ་སྔོན་འགོག་དང་འབགས་བསླད་ཐེབས་པ་ལ་བཅོས་སྐྱོང་བྱེད་པ་སོགས་ཏེ། རང་བྱུང་ཁམས་དང་མིའི་རིགས་སྡོད་གནས་ཀྱི་ཁོར་ཡུག་ལ་སྲུང་སྐྱོབ་བྱེད་པའི་བྱ་བའོ། །
ཁོར་སྲུང་མགྲོན་འཁོར,འབར་རྫས་གཙང་མ་ཅན་གྱི་མགྲོན་འཁོར་ཏེ། སྲོལ་རྒྱུན་གྱི་འབར་རྫས་ལ་ལྟོས་ན་རླངས་སྙིགས་ཀྱི་འབགས་བཙོག་ཉུང་བས་ཁོར་ཡུག་སྲུང་སྐྱོབ་ཀྱི་ཁྱད་ཆོས་ལྡན་པ་ཞིག་གོ །
ཁོལ་ཁོལ་ཁུ་ནག,ཁོལ་ཁུ་ཤིང་གི་འབྲས་བུ་ལས་བཟོས་པའི་དབྱང་གཉིས་ཐན་འགྱུར་གྱི་རྫས་འདྲེས་པའི་བཏུང་བའི་རིགས་ཤིག་སྟེ། རོ་མངར་ཞིང་དཀྲུགས་པའི་ཚེ་ཁོལ་བ་ལྟར་ལྦུ་བ་ཕྱིར་ཕྱུར་ཞིང་འབྱུང་ལ་ཁ་དོག་ནག་པ་དང(Coca Cola)ཞེས་པའི་སྒྲ་གདངས་དང་ཉེ་བས་ཁོལ་ཁོལ་ཁུ་ནག་ཅེས་སྒྲ་དོན་གཉིས་ཀའི་ཆ་ནས་བསྒྱུར་བའོ། །
ཁོལ་བུ,དུམ་བུ་དང་འདྲའོ། །
ཁྭ་ཏ,འདབ་ཆགས་ཀྱི་རིགས། སྒྲོ་སྤུའི་ཁ་དོག་ནག་པོ་བཀྲག་མདངས་ཅན། ལུས་བྱ་རོག་ལས་ཅུང་ཆུང་བ། ཕལ་ཆེར་ནགས་ལ་ཁྱུ་སྡོད་བྱས་ཏེ་ཤིང་འབྲས་དང་འབྲུ་རིགས་སོགས་ཅི་ཡང་བཟའ་བ་ཞིག་གོ །
ཁྱད་ཐོན,གྲུབ་འབྲས་སོགས་གཟེངས་སུ་ཐོན་པའོ། །
ཁྱད་བབ། ལེགས་བབ,གཞན་ལས་ཁྱད་དུ་ཐོན་པའི་གནས་བབས་དང་ལེགས་ཆའོ། །
ཁྱད་མགྱོགས་ཆེད་འཕྲིན,སྦྲག་ཁང་གིས་འཕྲིན་ཡིག་སོགས་ཆེས་མྱུར་བར་སྐྱེལ་བའི་ལས་དོན་ཞིག་གོ །
ཁྱད་མགྱོགས,གཞན་ལས་ཁྱད་དུ་མགྱོགས་པ་སྟེ། ཤིན་ཏུ་མྱུར་བར་སླེབ་པའི་རིགས་སོ། །
ཁྱད་མངགས་ཕོ་ཉ,རྒྱལ་ཁབ་ཀྱིས་གནས་སྐབས་སུ་ཁྱད་དམ་དམིགས་ཀྱིས་མངགས་པའི་ལས་འགན་ཅན་གྱི་ཕྱི་འབྲེལ་སྐུ་ཚབ་བོ། །
ཁྱད་མཚོན་ལས་རིགས,ས་གནས་གང་རུང་གི་དཔལ་འབྱོར་དང་སྤྱི་ཚོགས་ཀྱི་ཁྱད་ཆོས་གཞན་ལ་མངོན་པར་བྱེད་པའི་ཞབས་ཞུའི་ལས་རིགས་སོ། །
ཁྱད་རིམ,ལས་ཐོབ་སོགས་ཀྱི་རིམ་པ་ཁྱད་པར་ཅན་ནོ། །
ཁྱད་རྫས,རྒྱལ་ཁབ་བམ་ཡུལ་འགའ་ཞིག་གི་ཐུན་མོང་མ་ཡིན་པའམ་སྐད་གྲགས་ཅན་གྱི་ཐོན་རྫས་སོ། །
ཁྱད་ལྡན་ཉེན་རྟོག་པ,དམིགས་བསལ་གྱི་སྦྱོང་བརྡར་བྱས་ཤིང་དྲག་ཆས་ཁྱད་པར་བ་སྤྲས་ནས་ལས་འགན་གལ་ཆེན་ལག་བསྟར་བྱེད་པའི་ཉེན་རྟོག་པའོ། །
ཁྱབ་ཁོངས,བྱ་དངོས་སོགས་ཀྱིས་ཁྱབ་པའི་ཚད་དོ། །
ཁྱབ་གདལ,ཡོངས་ཁྱབ་ཏུ་སྤེལ་ཏེ་མང་ཚོགས་ཡོངས་ཀྱིས་ཤེས་ནུས་པར་གྱུར་པའོ། །
ཁྱབ་དར། དུས་དར,གང་སར་དར་ཁྱབ་ཆེ་བ་དང༌། དུས་སྐབས་གཅིག་ལ་དར་སྲོལ་ཆེ་བའོ། །
ཁྱབ་བརྡ་སྤེལ,མང་ཚོགས་ལ་ཤེས་སུ་འཇུག་པའོ། །
ཁྱབ་བརྡ,ཟློས་གར་དང་གློག་བརྙན་སོགས་ཀྱི་འཁྲབ་སྟོན་ནམ་སྤོ་ལོའི་འགྲན་སྡུར་སོགས་བྱེད་སྒོའི་སྦྱར་ཡིག་གོ །
ཁྱབ་བརྡ,རྒྱ་ཁྱབ་ཏུ་སྤེལ་བའི་གསལ་བརྡའི་ཡི་གེའོ། །
ཁྱབ་མཆེད,ཤུགས་རྐྱེན་དང་ནད་ཡམས་སོགས་རྒྱ་ཆེ་བར་མཆེད་ཅིང་ཁྱབ་པའོ། །
ཁྱབ་འགྱེད་དྲོད་ཆས,ཁྱབ་འགྱེད་ཀྱི་ཚུལ་གྱིས་དྲོད་སྤྲོ་བའི་ཁྱིམ་བཀོལ་གློག་ཆས་ཤིག་གོ །
ཁྱབ་འགྱེད,༡ ལྟེ་བ་གཅིག་ལས་འོད་ཀྱི་ཟེར་ཕྲེང་སོགས་ཕྱོགས་སོ་སོར་འཕྲོ་ཞིང་འགྱེད་པ་དང༌། ༢ འོད་ཐིག་དང་སྐུད་མེད་གློག་རླབས་སོགས་ཕྱོགས་ཀུན་ཏུ་ཁྱབ་པར་འཕྲོ་ཞིང་འགྱེད་པའོ། །
ཁྱབ་སྤེལ,རྒྱ་ཁྱབ་ཏུ་མཆེད་པའམ་བསྒྲག་སྤེལ་བྱེད་པའོ། །
ཁྱབ་སྤེལ,བྱ་དངོས་བེད་སྤྱོད་དང་ནུས་པ་ཐོན་པའི་ཁྱབ་ཁོངས་རྒྱ་སྐྱེད་པའོ། །
ཁྱི་སྨྱོན་དུག,ཁྱི་སྨྱོན་གྱིས་རྨུགས་པ་ལས་བྱུང་བའི་དུག་ནད་དོ། །
ཁྱིམ་གཙོ,ཁྱིམ་ཐོར་བཀོད་པའི་ཁྱིམ་ཚང་དེའི་འགན་འཁུར་པའོ། །
ཁྱིམ་གློག,ཁྱིམ་བཀོལ་གློག་ཆས་ཞེས་པའི་ཚིག་སྡུད་དོ། །
ཁྱིམ་ཆས,ཁྱིམ་གྱི་རྒྱུན་སྤྱོད་ཅ་ལག་གི་རིགས་ཏེ། གཙོ་བོ་མལ་ཁྲི་དང་སྒྲོམ་དང་ཅོག་ཙེ་དང་འདུག་ཁྲིའུ་སོགས་སོ། །
ཁྱིམ་ཇུས་ཞབས་ཞུ,མི་གཞན་པ་གདན་དྲངས་པའམ་གླས་ནས་ཁྱིམ་ལས་ལ་དོ་དམ་ཞབས་ཞུ་བྱེད་དུ་འཇུག་པའི་གསར་བྱུང་ལས་རིགས་ཤིག་གོ །
ཁྱིམ་ཐོའི་དེབ,ཁྱིམ་ཚང་གཅིག་གི་མིའི་མིང་དང་ཡུལ་དང་ལོ་ཚད་དང་ལས་རིགས་སོགས་བཀོད་ཡོད་པའི་ཐོ་དེབ་བོ། །
ཁྱིམ་ནོར,ཁྱིམ་ཚང་གི་ནོར་རྫས་སོ། །
ཁྱིམ་བཀོལ་གློག་ཆས,བརྙན་འཕྲུལ་དང་སྒྲ་ཕབ་དང་གོས་འཁྲུད་སོགས་རྒྱུན་པར་ཁྱིམ་ཚང་གི་འཚོ་བའི་ནང་དུ་སྤྱད་པར་བྱ་བའི་གློག་ཆས་ཀྱི་རིགས་སོ། །
ཁྱིམ་བཀོལ,ཁྱིམ་ཚང་སྒེར་གྱིས་སྤྱད་པར་བྱ་བའི་ཡོ་བྱད་ཀྱི་རིགས་སོ། །
ཁྱིམ་བདག,ཁྱིམ་ཚང་གི་བདག་པོའམ་བྱིས་པའི་ཕ་མ་སོགས་ལྟ་སྲུང་པའོ། །
ཁྱིམ་བྱ། བྱ་གག,གཤོག་སྒྲོ་ཐུང་ལ་འཕུར་རྩལ་ཞན་པ། མཆུ་ཐུང་ཞིང་མགོ་ན་ཤའི་ཟེ་པྲོག་ཡོད་པའི་ཁྱིམ་གསོས་འདབ་ཆགས་ཤིག་གོ །
ཁྱིམ་ཚང་དབུལ་པོ། དབུལ་ཁྱིམ,འཚོ་བ་ལ་དཀའ་ངལ་ཡོད་པའི་ཁྱིམ་ཚང་ངོ༌། །
ཁྱིམ་ཞུས་དགེ་རྒན,ཁྱིམ་དུ་གདན་འདྲེན་ཞུས་ཏེ་སློབ་ཁྲིད་བྱེད་མཁན་གྱི་དགེ་རྒན་ནོ། །
ཁྱིམ་འདྲི,ལས་ཀའི་དགོས་མཁོའི་དབང་གིས་གཞན་གྱི་ཁྱིམ་ལ་བསྐྱོད་དེ་བཅར་འདྲི་བྱེད་པའོ། །
ཁྱིམ་འཛུགས,ཁྱིམ་གཞིས་བཙུགས་ནས་ཐེམ་ཐོ་འགོད་པའོ། །
ཁྱུ་དགའ,འདབ་ཆགས་ཆུ་བྱའི་རིགས་ཏེ། ལུས་ཅུང་རིང་ལ་སྒྲོ་གཤོག་ཆེ་བ་མདོག་ཕལ་ཆེར་དཀར་པོ་སྡེར་སྐྱི་འབྲེལ་བ་རྭ་མཆུ་རིང་ཞིང་ལེབ་ལ་སྣེ་ཅུང་ཙམ་གུག་པ་ལྐོག་སྒྱེ་ཅན་རྟག་པར་ཁྱུ་བྱས་ཏེ་སྡོད་པར་དགའ་བ་ཞིག་གོ །
ཁྱུ་ཚོགས,༡ ལུས་ཁམས་ཀྱི་འབྲེལ་བ་ཅན་གྱི་རིགས་མཐུན་སྐྱེ་དངོས་ཁེར་རྐྱང་དུ་མ་ལྷན་དུ་ཚོགས་ནས་གྲུབ་པའི་ཕུང་པོ་སྟེ། དཔེར་ན་སྲོག་ཆགས་ཀྱི་ཁྲོད་ནས་མཚོ་བལ་དང༌། བྱུ་རུ་དང་རྩི་ཤིང་གི་ཁྲོད་ནས་ཆུ་སྔོའི་རིགས་ལྟ་བུ་་དང༌། ༢ ངོ་བོའི་སྟེང་ན་འདྲ་ཆོས་ཡོད་པའི་དངོས་པོ་ཁེར་རྐྱང་དུ་མ་ལས་གྲུབ་པའི་ཚོགས་པའོ། །
ཁྱུ་འཚོ། ཚོགས་སྐྱེ,སྐྱེ་དངོས་རིག་པའི་སྐབས་སུ་སྲོག་ཆགས་དང་རྩི་ཤིང་གི་རིགས་མང་པོ་གནས་གཅིག་གམ་ཕྱོགས་གཅིག་ཏུ་མཉམ་དུ་གནས་པའམ་སྟུག་པོར་སྐྱེ་བའོ། །
ཁྱུང་ཚང༌,ཁང་པའི་མདའ་ཡབ་ཀྱི་འོག་གི་ཀ་བ་དང་གདུང་མའི་བར་གྱི་ཤིང་རྒྱན་གྱི་བཀོད་པ་ཞིག་གོ །
ཁྱུར་མིད,༡ སྲོག་ཆགས་ཀྱིས་ཟས་བཟའ་བའི་རྣམ་པ་ཞིག་སྟེ། སོས་མ་ལྡད་པར་ཧྲིལ་པོར་མིད་པ་དང༌། ༢ དངོས་པོ་གང་རུང་ལྷག་ལུས་མེད་པར་རྩ་མེད་བྱས་པའམ་ཁོང་དུ་བསྡུས་པ་སོགས་ལ་ཡང་འཇུག་གོ །
ཁྱེའུ་ཟས། སིལ་ཟས། ཁ་ཏོག,ཞོར་ལ་བཟའ་རྒྱུའི་ཁ་ཟས་སིལ་མའོ། །
ཁྱེར་བདེ་སྒྲ་སྡུད,ལག་ཏུ་ཁྱེར་བདེ་བའི་སྒྲ་སྡུད་འཕྲུལ་ཆས་སོ། །
ཁྲ་མཆོང༌,ཐང་ལ་རི་མོ་གྲུ་བཞི་དུ་མ་བྲིས་པའི་ནང་ལ་རྡོ་གོར་མོ་ཞིག་བཞག་ནས་རྡོག་པས་དེད་དེ་རྩེ་བའི་བྱིས་པའི་རྩེད་མོ་ཞིག་གོ །
ཁྲ་ཡོལ། འདབ་བརྒྱ,ཤིང་སོགས་ལས་བྱས་པའི་གླེགས་བུའམ་འདབ་མ་ཕྲ་ཞིང་རིང་བ་མང་པོ་ཐག་སྐུད་གཅིག་གི་ཐོག་ལ་འཕྲེད་དུ་བརྒྱུས་ནས་རླུང་རྒྱུ་ཞིང་ཆར་འགོག་ཐུབ་པའི་ཁྲ་ཡོལ་གྱི་རིགས་ཤིག་གོ །
ཁྲ་ལམ,གཞུང་ལམ་དུ་རྐྱང་ཁྲའི་རི་མོ་དང་འདྲ་བར་བཏབ་པའི་མི་རྣམས་ལམ་གྱི་ཕར་ཚུར་ལ་འཕྲེད་དུ་བགྲོད་པའི་ལམ་གྱི་ཐིག་གོ །
ཁྲ་ལྷེ། རེའུ་མིག,རེའུ་མིག་ཅན་གྱི་ཤོག་ལྷེའོ། །
ཁྲག་གཅིན,ཕྲ་ཕུང་དམར་པོ་འདྲེས་ཡོད་པའི་གཅིན་པ་སྟེ་མང་ཆེ་བ་གཅིན་ལམ་གྱི་ནད་ལས་བྱུང་བ་ཡིན་ནོ། །
ཁྲག་གཅོད་སྡོམ་ཐག,རྨ་ཁ་ནས་ཁྲག་འཛག་པ་གཅོད་བྱེད་ཀྱི་སྡོམ་ཐག་ཅིག་གོ །
ཁྲག་གྱོད། སྲོག་གྱོད,མི་བསད་ཁྲག་བཞུར་གྱི་གྱོད་གཞིའམ་དོན་རྐྱེན་ནོ། །
ཁྲག་གྲང་སྲོག་ཆགས,ལུས་ཀྱི་ནང་དུ་དྲོད་གཏན་ཆགས་མེད་པར་ཕྱི་རོལ་ཁོར་ཡུག་གི་དྲོ་གྲང་དང་བསྟུན་ནས་ལུས་དྲོད་ལ་འགྱུར་ལྡོག་འབྱུང་བའི་སྲོག་ཆགས་ཀྱི་རིགས་ཏེ། སྦྲུལ་དང་ཉ་དང་སྦལ་བ་སོགས་ལྟ་བུའོ། །
ཁྲག་ཉམས་ནད,དུག་སྲིན་ཕྲ་མོ་སོགས་ཁྲག་གི་ནང་དུ་ཞུགས་ནས་ཁྲག་ཉམས་པར་བྱེད་པའི་ནད་ཅིག་གོ །
ཁྲག་དཀག,རྩ་ལམ་དུ་ཁྲག་དཀགས་ནས་འཁར་ཏེ་རྒྱུ་མི་ཐུབ་པར་སྲ་བར་གྱུར་པའོ། །
ཁྲག་དཀར་ནད,ཁྲག་གི་ངན་སྐྲན་ཡང་ཟེར་ཏེ། ཁྲག་གི་འབྱུང་གནས་ཁྲག་རིལ་དཀར་པོ་རྒྱུན་ལྡན་མ་ཡིན་པར་འཕེལ་བ་ལས་བྱུང་བའི་ནད་ཅིག་གོ །
ཁྲག་དམར་སྤྲི་དཀར,ཕྲ་ཕུང་དམར་པོའི་ནང་གི་ལྕགས་རིགས་འདུས་པའི་སྤྲི་དཀར་ཏེ། ཁྲག་རྒྱུན་གྱིས་ཁྲག་དམར་སྤྲི་དཀར་ལ་བརྟེན་ནས་འཚོ་དབུགས་ཚབ་བརྗེ་བྱེད་ལ། ཁྲག་གི་ཁ་དོག་དམར་པོར་སྣང་བའང་ཁྲག་དམར་སྤྲི་དཀར་ལས་བྱུང་བ་ཡིན་པར་བཤད་དོ། །
ཁྲག་དྭངས། ཆུ་སེར,ཁྲག་དྭངས་ནི་ཁྲག་ཁའི་ནང་ནས་ཚི་སྣའི་སྤྲི་དཀར་འབྱུང་རྒྱུ་དོར་རྗེས་ཀྱི་སྤྱིན་ཆུ་ལྟ་བུའི་སེར་དཀར་ཞིག་འབྱུང་བ་དེ་ཡིན་ལ་ཁྲག་དཀག་པའི་རྗེས་སུ་གཟོད་ལེགས་པོར་འབྱེད་ཐུབ་བོ། །
ཁྲག་དྲོན་སྲོག་ཆགས,ཁོར་ཡུག་གི་དྲོད་ཚད་འགྱུར་ཡང་རང་ལུས་ཀྱི་དྲོད་ཚད་ཆེར་མི་འགྱུར་བར་རྒྱུན་ལྡན་དུ་སྲུང་ཐུབ་པའི་སྲོག་ཆགས་ཀྱི་རིགས་ཏེ། ཁྲག་གྲང་སྲོག་ཆགས་ཀྱི་ཟླས་ཕྱེས་པའོ། །
ཁྲག་བཤེར,༡ ཁྲག་ལ་ཞིབ་བཤེར་བྱེད་པ་དང༌། ༢ ལུས་རྩལ་པས་སྒྲིགས་འགལ་གྱི་སྨན་རྫས་བསྟེན་ཡོད་མེད་ཤེས་ཆེད་ཁྲག་ལ་ཞིབ་བཤེར་བྱེད་པའོ། །
ཁྲག་མངར་དམའ་བ,ཟུངས་ཁྲག་གི་ནང་དུ་རྒུན་འབྲུམ་མངར་ཆ་རྒྱུན་ལྡན་གྱི་ཚད་ལས་དམའ་བའམ་ཉུང་བར་གྱུར་པ་སྟེ། དེར་བཀྲེས་པ་དང་སྙིང་འཚབ་པ་སོགས་ཀྱི་ནད་རྟགས་འབྱུང་ངོ༌། །
ཁྲག་མངར,ཁྲག་གི་ནང་གི་རྒུན་འབྲུམ་མངར་ཆ་སྟེ། འབྱུང་ཁུངས་གཙོ་བོ་ནི་ཁ་ཟས་ནང་གི་སྙིགས་ཕྱེ་དང༌། མཆིན་པའི་ནང་གི་མངར་རྒྱུ་ལས་བྱུང་བའོ། །
ཁྲག་མཐོའི་སྙིང་ནད,ཁྲག་ཤེད་མཐོ་བ་ལ་བརྟེན་ནས་བྱུང་བའི་སྙིང་གི་ནད་དོ། །
ཁྲག་མདོག,དམར་ཞིང་བཀྲག་མདངས་རྒྱས་པའི་པགས་མདོག་གོ །
ཁྲག་ཞག,ཁྲག་གི་ནང་དུ་འདྲེས་པའི་ཞག་གམ་སྣུམ་རིགས་སོ། །
ཁྲག་འཁོར་རྒྱུགས,ཁྲག་གི་རྒྱུན་རྣམས་སྙིང་ནང་ནས་འཕར་རྩ་དང་ཁྲག་རྩ་ཕྲ་མོ་སོ་སོར་རྒྱུ་བ་དང༌། དེ་ནས་སླར་ཡང་ལུས་ཡོངས་ཀྱི་སྡོད་རྩ་བརྒྱུད་དེ་སྙིང་ནང་དུ་འཁོར་བའི་གོ་རིམ་མོ། །
ཁྲག་འགོག་འཛིན་སྐམ,ཁྲག་རྩ་སྡོམ་བྱེད་ཀྱི་སྐམ་པ་ཕྲ་མོ་མཆུ་རིང་པོ་ཅན་ཞིག་གོ །
ཁྲག་འཇིབ་ཁོང་སྲིན,ལུས་ཅུང་ཆུང་ཞིང་ཕོ་རྣམས་ནི་འོ་མདོག་དང་མོ་རྣམས་ཀྱི་ལུས་སྨད་ནག་པོ་ཡིན་ལ་ཕོ་མོ་གཉིས་ཀ་རྟག་པར་འབྱར་ནས་ཡོད་ཅིང་སྲོག་ཆགས་ཀྱི་སྡོད་རྩའི་ཁྲག་རྩ་ཆུང་བ་རྣམས་སུ་འཛུལ་ནས་ཁྲག་འཇིབ་ཁོང་སྲིན་གྱི་ནད་བསྐྱེད་དེ། ཚ་བ་སྐྱེ་ཞིང་རླུང་ཐོར་འབྱུང་ཞིང་ཁོག་པ་བཤལ་ཞིང་གསུས་ཆུ་བསགས་པ། མཆིན་པ་དང་མཚེར་བ་སྐྲང་བ་སོགས་ཀྱི་ནད་རྟགས་འབྱུང་ངོ༌། །
ཁྲག་འབྲེལ། ཁྲག་རྒྱུད,ཁྱིམ་རྒྱུད་གཅིག་པའི་མིའི་བར་གྱི་ཤ་ཁྲག་གི་འབྲེལ་བ་སྟེ། ཁྲག་རྒྱུད་དང་དོན་གཅིག་གོ །
ཁྲག་འཚག་འབྱེད,མཁལ་ནད་སྨན་བཅོས་བྱ་ཚུལ་ཞིག་སྟེ། ལུས་ཀྱི་ཁྲག་རྣམས་འཚག་འབྱེད་འཕྲུལ་ཆས་ཀྱི་ནང་དུ་དྲངས་ནས་ཚད་ལས་བརྒལ་བའི་ཆུའི་ཆ་དང་གནོད་བྱེད་ཀྱི་རྫས་རྣམས་བཙགས་ནས་སླར་ཡང་ལུས་ལ་གཏོང་བའོ། །
ཁྲག་རིགས,མིའི་ཁྲག་རྒྱུད་ཀྱི་རིགས་ཏེ། ཁྲག་གི་ཕྲ་ཕུང་དཀགས་རྗེས་ཀྱི་སྣང་ཚུལ་མི་འདྲ་བ་ལ་བརྟེན་ནས(O)ཨོ་རིགས་དང༌། (A)ཨེ་རིགས་དང༌། (B)བྷིས་རིགས་དང༌།(AB) ཨེ་བྷིས་རིགས་ཏེ་བཞིར་དབྱེ་ཞིང་མིའི་ཁྲག་རྒྱུད་ཇི་སྲིད་འཚོའི་བར་དུ་མི་འགྱུར་ཞིང་རིགས་རྒྱུད་ཕྱི་མ་སྤེལ་ཐུབ། ནད་པར་ཁྲག་སྣོན་པའི་ཚེ་ཨོ་རིགས་ཁྲག་རིགས་གང་ལའང་བསྣན་ཆོག་པ་དང་ཨེ་བྷིས་རིགས་ལ་རིགས་གཞན་གང་ཡང་བསྣན་ཆོག་པ་ལས་གཞན་རྣམས་ལ་རང་གི་རིགས་མཐུན་ཁོ་ན་མ་གཏོགས་གཞན་བསྣན་མི་རུང་ངོ༌། །
ཁྲག་རིལ་དམར་པོ,ཕྲ་ཕུང་དམར་པོའི་མིང་རྙིང་ངོ༌། །
ཁྲག་རིལ,ཁྲག་གི་ཕྲ་ཕུང་གི་མིང་རྙིང་ངོ༌། །
ཁྲག་རྒྱུད,ཁྲག་རྒྱུད་གཅིག་པའི་མི་རྒྱུད་ཀྱི་འབྲེལ་བའོ། །
ཁྲག་རྟགས,གསོ་རིག་སྐབས་རྫས་བརྟག་གི་ཐབས་ལ་བརྟེན་ནས་ཁྲག་གི་ནང་གི་ཕྲ་ཕུང་དམར་པོ་དང་ཕྲ་ཕུང་དཀར་པོ་དང་ཁྲག་སྲུང་ཕྲ་ལེབ་སོགས་ཀྱི་གྲངས་ཚད་སོགས་ཀྱིས་མཚོན་པའི་དོན་ཏེ། དེ་ཉིད་ནད་བརྟག་པའི་རྒྱུ་ཆར་བྱེད་དཽ། །
ཁྲག་རྩ་ཕྲ་མོ,ཧ་ཅང་ཕྲ་བའི་ཁྲག་རྩའོ། །
ཁྲག་རྩ་ཕྲ་མོ,ལུས་ལ་དྲ་བ་ལྟར་ཁྱབ་ཅིང་འབྲེལ་བའི་ཁྲག་རྩ་ཤིན་ཏུ་ཕྲ་མོ་རྣམས་སོ། །
ཁྲག་ལེན་པ,ཞིབ་བཤེར་བྱེད་པའི་ཆེད་དུ་མི་དང་སྲོག་ཆགས་ཀྱི་ཁྲག་རྩའི་ཁྲག་ལེན་པའོ། །
ཁྲག་ལེབ,ཁྲག་ནང་གི་ཕྲ་ཕུང་སྙིང་པོ་མེད་ལ་མདོག་མེད་པའི་གྲུབ་ཆ་ཆུང་ངུ་ཞིག་སྟེ། ཁྲག་གཅོད་པ་དང་དཀག་རོགས་བྱེད་པའི་ནུས་པ་དང་ལྡན་ནོ། །
ཁྲག་ལོང་ཚ་ནད,རྒྱུ་མ་དྲང་སྲོང་གི་ཚད་ནད་སོགས་ཀྱིས་བསྐྱེད་པའི་ལོང་གའི་ཚད་ནད་དང་རྒྱུ་མ་དྲང་སྲོང་ལ་ཚ་བ་འཕར་བའོ། །
ཁྲག་ཤ,འཕར་རྩ་རེངས་པའམ་ཁྲག་རྩའི་ནང་ལྡེབས་ལ་སྐྱོན་བྱུང་བའི་དབང་གིས་སྙིང་ངམ་ཁྲག་རྩའི་ནང་དུ་ཁྲག་ཉུང་ཤས་ཤིག་དཀག་ནས་སྙིང་དང་ཁྲག་རྩའི་ངོས་སུ་འབྱར་བའོ། །
ཁྲག་ཤེད་དམའ་བ,མིའི་འཕར་རྩའི་ཁྲག་གི་རྒྱུ་ཤེད་རྒྱུན་ལྡན་གྱི་ཚད་དམ་ཐ་མལ་དུ་གནས་པའི་ཚད་ལས་དམའ་བའོ། །
ཁྲག་ཤེད་མཐོ་བ,མི་དར་མའི་འཕར་རྩའི་ཁྲག་ཤེད་དེ་དངུལ་ཆུའི་ཐིག་ཚད་ཀྱི་སྟོང་ཆའི་སྨི ༡༤༠ དང ༩༠ ལས་བསྟུད་མར་བརྒལ་བ་སྟེ། དེ་ལ་ནད་གཞན་གྱིས་བསྐྱེད་པའི་གཞན་རྐྱེན་ཅན་དང་ཀླད་སྐྱིའི་ནུས་པ་འཁྲུགས་པ་ལས་བྱུང་བའི་རང་རྐྱེན་ཅན་གཉིས་སུ་དབྱེའོ། །
ཁྲག་ཤེད་འཇལ་ཆས,ཁྲག་ཤེད་མཐོ་དམན་འཇལ་བར་བྱེད་པའི་ཡོ་བྱད་ཅིག་གོ །
ཁྲག་ཤེད,ཁྲག་གི་རྒྱུ་བ་ཁྲག་རྩའི་ནང་ལྡེབས་སུ་ཕོག་པའི་ལྕིད་ཚད་དམ་ཤུགས་ཚད་དེ། སྤྱིར་བཏང་འཕར་རྩའི་ཁྲག་གི་རྒྱུ་ཤེད་དོ། །
ཁྲག་སྐེམ,ཁྲག་གཅོད་བྱེད་ཀྱི་སྨན་མཆོག་ཅིག་ཏུ་བཤད་དོ། །
ཁྲག་སྐྱོ,ཟུངས་ཁྲག་ནང་ནས་ཁྲག་གི་ཕྲ་ཕུང་དང་ཁྲག་ལེབ་མ་གཏོགས་པའི་ཟུངས་ཁྲག་གི་ཆ་སྟེ། ཁ་དོག་སེར་སྐྱ་ཆུ་དང་སྤྲི་དཀར་དང་སྐྱེ་མེད་ལན་ཚྭ་དང་སྐུལ་རྒྱུ་སོགས་འདུས་ཏེ་གྲུབ་པ་ཞིག་གོ །
ཁྲག་སྦྲང༌,འབུ་སྦྲང་གི་རིགས་ཤིག་སྟེ། ལུས་ཤ་སྦྲང་ལས་ཅུང་ཆེ་ཞིང་འཇོང་ཞད་ཅན། ཁ་དོག་སྨུག་པོའམ་ནག་པོ་ལ་བྲང་དང་ལྟོ་བར་རི་མོ་ཤས་ཙམ་ཡོད་པ། ཕོ་ཡི་རིགས་ཀྱིས་རྩི་ཤིང་གི་གཤེར་བཅུད་དམ་རྡུལ་ལེན་ཞིང་མོ་ཡི་རིགས་ཀྱིས་མི་ཕྱུགས་སོགས་ཀྱི་ཁྲག་འཇིབ་པར་བྱེད་པ་ཞིག་སྟེ། འདི་ལ་ཡུལ་སྐད་འགའ་ཞིག་ཏུ་ཤ་སྦྲང་ཟེར་ཡང་ཤ་ཐོག་ཏུ་བབས་ཏེ་འབུ་སྒོང་དཀར་པོ་འཇོག་པ་དག་ནི་སྦྲང་ནག་གི་རིགས་སོ། །
ཁྲབ་འཁོར,མདའ་འགོག་རྣོ་ལེབ་ཀྱིས་ཕྱི་སྐོགས་བྱས་པའི་དམག་འཐབ་འཁོར་ལོ་ཞིག་གོ །
ཁྲབ་འཕང་འདྲུད་འཁོར,ལྕགས་ཁྲབ་ཀྱི་འཁོར་ལོའམ་འཕང་ལོ་ཅན་གྱི་འདྲུད་འཁོར་རོ། །
ཁྲམ་རྟགས་འཐེབ། ཁྲམ་འཐེབ,ལག་འཕྲིན་སོགས་ཀྱི་ངོས་སུ་ཡོད་པའི་རྒྱ་གྲམ་སྦྲགས་མའི་རི་མོ་ཅན་གྱི་འཐེབ་ཅིག་གོ །
ཁྲལ་ཐམ་འཛིན་ཡིག། ཁྲལ་ཐམ,སྲིད་གཞུང་གི་འབྲེལ་ཡོད་སྡེ་ཁག་གིས་བཀྲམ་པའི་ངེས་གཏན་གྱི་གན་རྒྱ་དང་འཛིན་ཡིག་སོགས་ཀྱི་སྟེང་དུ་ཁྲལ་རིས་དཔར་བའི་དཔྱ་ཁྲལ་སྡུད་བྱེད་དམིགས་བསལ་ཅན་གྱི་འཛིན་ཤོག་ཅིག་གོ །
ཁྲལ་ཐམ,ཁྲལ་ཐམ་འཛིན་ཡིག་གི་ཚིག་སྡུད་དོ། །
ཁྲལ་དངུལ,ཁྲལ་དངུལ་གྱི་འགྲེལ་བར་ལྟོས།
ཁྲལ་དངུལ,ཁྲལ་སྡུད་ཀྱི་སྲོལ་ཡིག་ལྟར་ཁྲལ་སྡུད་བྱ་ཡུལ་ནས་བསྡུས་པའི་དངུལ་ལོ། །
ཁྲལ་དོན,དཔྱ་ཁྲལ་བསྡུ་ལེན་དང་འབྲེལ་བའི་ལས་ཀའོ། །
ཁྲལ་བྱོལ,ཁྲལ་འཇལ་བར་བྱེད་དགོས་པའི་མིས་ཁྲལ་ཁྲིམས་དང་མི་འགལ་བའི་སྒོ་ནས་ཁྲལ་ལས་གཡོལ་བར་བྱེད་པའོ། །
ཁྲལ་བྱོལ,གཞལ་དགོས་པའི་དཔྱ་ཁྲལ་ལས་གཡོལ་ཐབས་བྱེད་པའོ། །
ཁྲལ་བྱོལ,གཡོ་སྒྱུའི་སྒོ་ནས་དཔྱ་ཁྲལ་ཇི་བཞིན་དུ་མི་འཇལ་བའོ། །
ཁྲལ་འཇལ་མཁན,ཁྲིམས་ལྟར་དཔྱ་ཁྲལ་འཇལ་རྒྱུའི་འོས་འགན་དངོས་སུ་ཡོད་པའི་ཁེ་ལས་སྡེ་ཁག་དང་མི་སྒེར་སོགས་སོ། །
ཁྲལ་འཇལ,ཁྲིམས་ལྟར་རྒྱལ་ཁབ་ལ་དཔྱ་ཁྲལ་འཇལ་བའོ། །
ཁྲལ་འབབ,རྒྱལ་ཁབ་ཀྱིས་ཁྲིམས་ལྟར་ཁྲལ་འཇལ་འོས་འགན་ཡོད་པའི་ཁེ་ལས་སམ་མི་སྒེར་གྱི་ཁྲལ་བསྡུས་པའི་ཡོང་འབབ་སྟེ། རྒྱལ་ཁབ་ནོར་སྲིད་ཀྱི་ཡོང་ཁུངས་གཙོ་བོ་ཞིག་ཡིན་ནོ། །
ཁྲལ་འཛིན,ཁྲལ་སྡུད་སྡེ་ཁག་གིས་ཁྲལ་འཇལ་མཁན་ལ་སྤྲད་པའི་འཕྲོད་འཛིན་ནོ། །
ཁྲལ་རིགས,རྒྱལ་ཁབ་ཀྱིས་དཔྱ་ཁྲིམས་ཀྱི་ནང་དུ་གཏན་འབེབས་བྱས་པའི་ཁྲལ་རིགས་སྣ་ཚོགས་སོ། །
ཁྲལ་སྤངས,དངོས་པོ་འགའ་རེ་ལ་ཁྲལ་སྦྱིན་མི་དགོས་པའོ། །
ཁྲལ་སྲུང་ཁུལ,རྒྱལ་ཁབ་བམ་ས་ཁུལ་གང་རུང་ཞིག་གི་མངའ་འོག་ཏུ་ཕྱི་ཕྱོགས་ཀྱི་ཚོང་པ་དང་ཚོང་རྫས་རྣམས་རང་དབང་གིས་འགྲོ་འོང་བྱེད་ཆོག་པའི་ཆེད་དམིགས་ཀྱིས་བཅད་པའི་ས་ཁུལ་ཏེ། དེ་རུ་ཁྲལ་སྡུད་ལྟ་སྐྱོང་གི་སྲིད་ཇུས་ལོངས་སུ་སྤྱོད་དུ་ཡོད་པའི་དམིགས་བསལ་ཅན་གྱི་གནས་ཤིག་གོ །
ཁྲི་སྙན་ས་ལེ,འོ་འཐུང་སྲོག་ཆགས་ཀྱི་རི་དྭགས་ཤིག་སྟེ། ལུས་དབྱིབས་སྒོ་ཕྱུགས་ར་དང་ཅུང་འདྲ་བ་ལ་མན་ཚར་རམ་ཨོག་ཚོམ་མེད་པ། ཕོ་མོ་གཉིས་ཆར་རྭ་ནག་པོ་ཐུང་ངུ་རེ་ཡོད་པ། དགུན་དུས་སྤུ་མདོག་སྔོ་སྨུག་དང་དབྱར་དུས་ཅུང་ནག་ཤས་ཆེ་བ། རྟག་པར་རྫ་བྲག་སོགས་སུ་གནས་ཤིང་མཆོང་འགྲོས་ལ་མཁས་པ་ཞིག་གོ །
ཁྲིད་ཆས,སློབ་ཁྲིད་སྐབས་སུ་ཁྲིད་བྱའི་ནང་དོན་གང་ཞིག་གསལ་བཤད་བྱེད་པའི་ཆེད་དུ་བཀོལ་བའི་རི་མོ་དང་སྒྲོན་བརྙན་དང་དཔེ་དབྱིབས་སོགས་ཉེར་སྤྱད་ཀྱི་རིགས་སོ། །
ཁྲིད་ཆས,བསླབ་བྱའི་ནང་དོན་ཅན་གྱི་ཡི་གེ་དང་རི་མོ་སོགས་སྟོན་ཆོག་པའི་སློབ་ཁྲིད་ཡན་ལག་གི་རྒྱུར་གྱུར་པའི་རྩིས་འཕྲུལ་སོགས་སོ། །
ཁྲིད་དཔྱོད,སློབ་ཁྲིད་ཀྱི་སྤུས་ཚད་ལ་དཔྱད་པ་བཏང་ནས་བཟང་ངན་འདེམ་པར་བྱེད་པའོ། །
ཁྲིད་དུས། ཁྲིད་ཐུན,སློབ་ཁྲིད་ཀྱི་དུས་ཐུན་ནོ། །
ཁྲིད་བྱོལ,སློབ་མ་བསམ་བཞིན་དུ་དཔེ་ཁྲིད་ལས་གཡོལ་བའོ། །
ཁྲིད་ཚན,སློབ་གྲྭའི་སློབ་གསོའི་སློབ་ཚན་ནམ་སློབ་ཚན་གྱི་ཡུན་ཚད་དོ། །
ཁྲིད་ཚན་རེའུ་མིག,སློབ་གྲྭའི་སྦྱང་ཚན་དང་དུས་ཚོད་སོགས་བཀོད་པའི་རེའུ་མིག་གོ །
ཁྲིད་འབྲས,དགེ་རྒན་གྱིས་སློབ་མར་ཤེས་བྱ་དང་རྩལ་ནུས་ཁྲིད་པ་ལས་ཐོབ་པའི་འབྲས་བུའོ། །
ཁྲིམས་ཁང༌,ཁྲིམས་གཅོད་ཀྱི་དབང་ཆ་སྤྱོད་པའི་རྒྱལ་ཁབ་ལས་ཁུངས་སོ། །
ཁྲིམས་གཏུག,མིའམ་ཚོགས་པས་འགན་འཛོལ་དང་ཁྲིམས་འགལ་བྱས་པས་ཉེས་པ་བྱུང་བ་རྒྱལ་ཁབ་ཀྱི་ལས་ཁུངས་དང་ཁྲིམས་འཛིན་ལས་ཁུངས་དག་ལ་གཏུག་པའོ། །
ཁྲིམས་ཅན,སྤྱི་ཚོགས་ཀྱི་ལམ་ལུགས་ཁྲིམས་ལ་བརྟེན་ནས་ཚུགས་པའོ། །
ཁྲིམས་ཐག་གཅོད་པ,ཞིབ་བཤེར་བྱས་ཟིན་པའི་གྱོད་གཞིར་ཁྲིམས་ཁང་གིས་ཐག་གཅོད་པའོ། །
ཁྲིམས་ཐག་གཅོད,ཁྲིམས་ལུགས་ལྟར་ཉེས་ཅན་ལ་ཁྲིམས་ཐག་གཅོད་པར་བྱེད་པའོ། །
ཁྲིམས་དཔོན,ཁྲིམས་འཛིན་པའམ་ཁྲིམས་ཁང་གི་འདྲི་གཅོད་བྱེད་མཁན་གྱི་མིའོ། །
ཁྲིམས་དཔོན,ཁྲིམས་འཛིན་དཔོན་པོའི་གོ་མིང་ཤིག་གོ །
ཁྲིམས་དཔྱད་སྨན་པ། ཁྲིམས་སྨན,ཁྲིམས་སྨན་རིག་པ་ལ་བརྟེན་ནས་མི་བསད་གྱོད་གཞི་རྩད་གཅོད་བྱེད་པའི་ཁྲིམས་ཁང་གི་མི་སྣ་ཞིག་གོ །
ཁྲིམས་དཔྱོད་ཁང༌,འཛིན་བཟུང་བྱེད་པར་ཆོག་མཆན་འགོད་པ་དང༌། ཁྲིམས་གཏུག་ཐག་གཅོད་བྱེད་པ། ཁྲིམས་རར་ཞུགས་ནས་གཞུང་ཕྱོགས་ཀྱི་ཞུ་སྦྱོར་ལ་རྒྱབ་སྐྱོར་བྱེད་པ་བཅས་ལ་ཞིབ་གཤེར་བྱེད་མཁན་རྒྱལ་ཁབ་ཀྱི་ལས་ཁུངས་ཤིག་གོ །
ཁྲིམས་དཔྱོད་དཔོན,ཁྲིམས་དང་བསྟུན་ནས་རྒྱལ་ཁབ་ཞིབ་དཔྱོད་དབང་ཆ་སྤྱོད་མཁན་རིམ་པ་ཁག་གི་ཞིབ་དཔྱོད་ཁང་གི་དཔོན་རིགས་སོ། །
ཁྲིམས་བཀོད,ཁྲིམས་ལུགས་སུ་བཀོད་པའི་གཏན་ཁེལ་ལོ། །
ཁྲིམས་བརྟེན་རྒྱལ་སྐྱོང༌,ཁྲིམས་ལུགས་ལ་བརྟེན་ནས་རྒྱལ་ཁབ་སྐྱོང་པའོ། །
ཁྲིམས་མཐུན་ཁེ་དབང༌,རྒྱལ་ཁབ་ཀྱི་ཁྲིམས་དང་མཐུན་པའི་ཁེ་ཕན་དང་དབང་ཆའོ། །
ཁྲིམས་མི། ཁྲིམས་ཚབ་པ,སྤྱི་གཉེར་དང་ཁེ་ལས་སྡེ་ཁག་སོགས་ཀྱི་ཁྲིམས་ཐོག་གི་དམངས་དོན་ཁེ་དབང་ཡོད་པའི་མིའོ། །
ཁྲིམས་མིའི་རྐང་སྐལ,ཁེ་ལས་ཀྱི་ཁྲིམས་མིའམ་ཁྲིམས་མིའི་ཐོབ་ཐང་ཡོད་པའི་ལས་ཁུངས་སམ་སྡེ་ཁག་གིས་དེ་དག་གི་ཁྲིམས་མཐུན་རྒྱུ་ནོར་གྱིས་རྐང་སྐལ་ལས་ཁུངས་སུ་མ་དངུལ་བཏང་ནས་གྲུབ་པའི་རྐང་སྐལ་ལོ། །
ཁྲིམས་འགལ་བརྒྱུད་འཚོང༌,ཁྲིམས་དང་མི་མཐུན་པར་བརྒྱུད་འཚོང་བྱེད་པའོ། །
ཁྲིམས་འགལ་སྤོ་དམངས,ཁྲིམས་དང་མི་མཐུན་པའི་སྒོ་ནས་ས་ཁུལ་དང་རྒྱལ་ཁབ་གཞན་དུ་གནས་སྤོས་པའི་ཡུལ་མིའོ། །
ཁྲིམས་འབབ,ཉེས་ཅན་གྱིས་བསགས་པའི་ཉེས་པའི་ངོ་བོ་དང་གནས་ཚུལ། སྤྱི་ཚོགས་ལ་གནོད་འཚེ་བཏང་བའི་ཚད་གཞི། དེ་བཞིན་ཉེས་པ་ངོས་འཛིན་བྱ་ལུགས་ལ་གཞིགས་ཏེ་ཁྲིམས་ཁང་གིས་ཁྲིམས་ལྟར་ཉེས་ཆད་ངེས་ཅན་ཞིག་བཅད་པའོ། །
ཁྲིམས་འབྱོལ་པ,འཛིན་བཟུང་བྱེད་མ་ཐུབ་པའམ་བཟུང་རྗེས་སུ་ཡང་བྲོས་བྱོལ་དུ་སོང་པའི་ཉེས་ཅན་ནོ། །
ཁྲིམས་འཛིན་དབང་ཆ,ཁྲིམས་ལུགས་ལ་འགྲེལ་བཤད་དང་ལག་བསྟར་བྱེད་པའི་དབང་ཆའོ། །
ཁྲིམས་འཛིན་དབྱེ་གཅོད,གྱོད་རྩད་ཆོད་ཆེད་ཁྲིམས་ལྟར་ཆེད་ལས་ཀྱི་ནུས་རྩལ་དང་ཚན་རིག་གི་ཐབས་ཤེས་ལ་བརྟེན་ནས་གྱོད་དོན་དེ་དང་འབྲེལ་ཡོད་ཀྱི་བྱ་དངོས་ལ་དབྱེ་ཞིབ་བྱས་ནས་ཡིན་མིན་གྱི་དབྱེ་ཐག་གཅོད་པའོ། །
ཁྲིམས་འཛིན་བཀག་ཉར,འདྲི་གཅོད་ལས་ཁུངས་ཀྱིས་གཏུག་བཤེར་བྱེད་སྒོའི་ཁྲོད་དུ་ཁྲིམས་རའི་སྒྲིག་ལམ་དང་འགལ་བ་ཚབས་ཆེན་བྱེད་མཁན་སོགས་ཀྱི་མི་ལ་ཁྲིམས་ལྟར་དུས་ཐུང་རིང་རང་དབང་ཚོད་འཛིན་བྱེད་པའི་ཁྲིམས་གཅོད་བྱ་ཐབས་དང་བཙན་ཤེད་ཀྱི་བྱ་ཐབས་ཤིག་གོ །
ཁྲུས་ཚྭ,ལུས་ཁྲུས་བྱ་བ་ལ་བཀོལ་བའི་ཚྭའོ། །
ཁྲུས་ཞོ,ལུས་འཁྲུད་སྐབས་བྱུག་པར་བྱ་བའི་འདག་རྫས་ཤིག་གོ །
ཁྲུས་ཡོལ,ལུས་ཁྲུས་སྐབས་ཕྱིའི་ལྷགས་གྲང་འགོག་པ་དང༌། ཁྲུས་གཞོང་དུ་དྲོད་སྐྱིལ་བར་བྱེད་པའི་རས་དང་སྤོས་འགྱིག་ལས་བྱས་པའི་ཡོལ་བའོ། །
ཁྲུས་རས,ཁྲུས་བྱེད་པའི་སྐབས་སུ་ལུས་འཁྲུད་པ་དང་འབྱིད་པར་བྱེད་པའི་རས་སོ། །
ཁྲུས་རས,ལུས་ཁྲུས་བྱ་བའི་སྐབས་སུ་བཀོལ་བའི་པགས་རས་ཤིག་གོ །
ཁྲུས་ཤག,ལུས་བཀྲུ་སའི་ཁང་ཤག་གོ །
ཁྲེ,འབྲུ་རིགས་ཤིག་སྟེ། མ་རྨོས་ལོ་ཏོག་དང་ཅུང་འདྲ་བ་ལ་ལོ་མ་ཅུང་ཕྲ་བ་འབྲུ་གུ་དམར་སྨུག་སྤུངས་ཚོམ་དུ་ཐོགས་པ་ཞིག་གོ །
ཁྲེ་ཆུང༌,འབྲུའི་རིགས་ཤིག་སྟེ། སོག་མ་སྦོམ་པོ་ལོ་མ་སྐུད་དབྱིབས་འབྲས་བུ་ཟླུམ་པོ་ ཆུང་ངུ་མདོག་སེར་པོ་ཤུན་པ་བླངས་རྗེས་འབྲས་ཆུང་ཟེར་རོ། །
ཁྲེ,ལོ་གཅིག་སྐྱེ་བའི་རྩ་རིགས་ཤིག་སྟེ། སྡོང་བུ་དྲང་ཞིང་ལོ་མ་ནར་མོ་སྟེང་སྤུ་ཆུང་ཡོད་པ། སྙེ་མ་སྙུང་ཟླུམ་མེ་ཏོག་འདབ་མའི་རིམ་དུ་འབྱུང་བ། འབྲུ་གུ་ཟླུམ་རིལ་ལམ་འཇོང་ཟླུམ་ཐོགས་པ་ཞིག་གོ །
ཁྲོ་ཏིང༌། ཏིང༌,ཁྲོ་སོགས་ལས་བཟོས་པའི་གནའ་བོའི་སྣོད་ཀྱི་བྱེ་བྲག་ཅིག་སྟེ། ཕལ་ཆེ་བར་རྐང་བ་གསུམ་དང་རྣ་བ་གཉིས་ཡོད་དོ། །
ཁྲོ་ཐབ་ཁང༌,ཆུ་ཁོལ་གྱི་ཚ་རླངས་བཏང་ནས་ཁང་པར་དྲོད་གཏོང་བ་དང་ཆུ་ཁོལ་བསྐོལ་བའི་གོ་ཡང་ཆོད་པའི་ཐབས་ཁང་ཞིག་གོ །
ཁྲོག་སྨན,རྩི་ཤིང་སོགས་ལས་ཐད་ཀར་བཏུས་ཏེ་སྐམ་གསེད་ཙམ་ལས་འདུལ་སྦྱོར་མ་བྱས་པའི་ཤིང་མངར་དང་མཚེ་ལྡུམ་ལྟ་བུའི་སྨན་རྫས་ཀྱི་རིགས་སོ། །
ཁྲོན་ཆུ,ཁྲོན་པ་བྲུས་པ་ལས་བྱུང་བའི་ཆུའོ། །
ཁྲོན་པ,ཆུ་བླང་སའི་ཁྲོན་པའོ།།
ཁྲོན་ཚོད,སི་ཁྲོན་གྱི་ལུགས་སུ་གཡོ་སྦྱོར་བྱས་པའམ་དེའི་བྲོ་བ་ལྡན་པའི་ཚོད་མའི་རིགས་སོ། །
ཁྲོན་འཁོར,ཁྲོན་པ་དང་ལས་ཁྲི་སོགས་ཀྱི་སྟེང་ནས་འཐེན་བྱེད་ཀྱི་ཐག་པ་འཁོར་ལོ་ལ་དཀྲིས་ནས་ལྕི་བའི་དངོས་པོ་ཡར་ལ་འདྲེན་པའི་ཡོ་བྱད་ཅིག་གོ །
ཁྲོན་སྐྱོགས། ཁྲོན་ཟེའུ,ཐག་པར་བཏགས་ཏེ་ཁྲོན་པའི་ནང་དུ་འཕངས་ནས་ཆུ་ལེན་བྱེད་ཀྱི་ཟེའུའོ། །
ཁྲོམ,འགྲམ་ལོགས་གཉིས་ན་ཁང་པ་ཡོད་ཅིང་ཞེང་ཁམ་ཅུང་ཆེ་བའི་ལམ་མོ། །
ཁྲོམ་གཞུང་སྐྱེད་ཚལ,ཁྲོམ་གཞུང་དུ་མེ་ཏོག་དང་ནགས་ཚལ་བཏབ་སྟེ་བསྐྲུན་པའི་སྐྱེད་ཚལ་ལོ། །
ཁྲོམ་བབས,ཁྲོམ་རའི་ཚོང་རྫས་ཀྱི་རྒྱུན་གྱི་རིན་གོང་དང༌། དངུལ་རྩའི་ཁྲོམ་རའི་སྐྱེད་ཀའི་འཛའ་ཐང་སོགས་ཀྱི་སྤྱིར་བཏང་གི་གནས་ཚུལ་ལོ། །
ཁྲིམས་འཛིན,སྤྱི་བདེའི་ལས་ཁུངས་དང་མི་དམངས་ཞིབ་དཔྱོད་ཁང་དང་མི་དམངས་ཁྲིམས་ཁང་གིས་གཏུག་བཤེར་གྱི་བརྒྱུད་རིམ་བཞིན་ཁྲིམས་ལ་བརྟེན་ནས་གྱོད་གཞི་ཐག་གཅོད་བྱེད་པའི་བྱེད་སྒོ་ཞིག་གོ །
ཁྲིམས་འཛུགས,རྒྱལ་ཁབ་དབང་འཛིན་ཚན་པས་ལས་རིམ་ངེས་ཅན་ལྟར་ཁྲིམས་ལུགས་གཏན་འབེབས་བྱེད་པའམ་བཟོ་བཅོས་བྱེད་པའོ། །
ཁྲིམས་ར། ཁྲིམས་གཅོད་ཁང༌,ཁྲིམས་ཁང་གིས་གྱོད་གཞི་ལ་ཞིབ་བཤེར་དང་ཐག་གཅོད་བྱེད་པའི་གནས་སོ། །
ཁྲིམས་རར་འོང་བ,གྱོད་དང་ཁ་མཆུ་ལ་འབྲེལ་བ་ཡོད་པའི་མི་རྣམས་ཁྲིམས་རར་ཡོང་ནས་འདྲི་གཅོད་ལ་ཉན་ཏེ་ལན་འདེབས་པའོ། །
ཁྲིམས་རྨོངས,ཁྲིམས་ལུགས་ཀྱི་ཤེས་བྱ་ལ་རྨོངས་པའོ། །
ཁྲིམས་རྩོད་པ,དོ་བདག་གིས་མངག་བཅོལ་ལམ་ཁྲིམས་ཁང་གིས་གཏན་ཁེལ་བྱས་པ་བཞིན་ཁྲིམས་ལྟར་དོ་བདག་ལ་ཞུ་སྦྱོར་དང་ཁྲིམས་རར་ཞུགས་ཏེ་དག་སེལ་བྱེད་པ་དང་བཅའ་ཁྲིམས་དང་འབྲེལ་བའི་དོན་དག་རྣམས་ཐག་གཅོད་བྱེད་མཁན་གྱི་ཆེད་ལས་མི་སྣའོ། །
ཁྲིམས་ལུགས,དབང་འཛིན་ལས་ཁུངས་ཀྱིས་བཙུགས་པའི་བཅའ་ཁྲིམས་ལམ་ལུགས་སོ། །
ཁྲིམས་ལུགས་ཅན,སྤྱི་ཚོགས་ཀྱི་ལམ་ལུགས་ཁྲིམས་ལུགས་ཀྱི་སྒྲིག་གཞི་ཅན་དུ་གྱུར་པའོ། །
ཁྲིམས་སའི་འདྲི་གཅོད། ཁྲིམས་འདྲི,ཁྲིམས་ཁང་གིས་ཁྲིམས་ར་འཚོགས་ཏེ་གྱོད་དོན་ལ་ཞིབ་རྩད་བྱེད་པའོ། །
ཁྲིམས་སྐྱོང་སྲིད་གཞུང༌,ཁྲིམས་ལུགས་ཀྱིས་སྲིད་དོན་སྐྱོང་བའི་སྲིད་གཞུང་ངོ༌། །
ཁྲིམས་སྲིད,དམངས་གཙོའི་ཆབ་སྲིད་དོ། །
ཁྲིམས་སྲོལ,༡ བཅའ་ཁྲིམས་དང་བཀའ་ཁྲིམས་དང་སྲོལ་ཡིག་སོགས་ཀྱི་སྤྱི་མིང་དང༌། ༢ རྩ་ཁྲིམས་དང་བཅའ་ཁྲིམས་ལས་ཁྲིམས་ནུས་དམའ་བའི་རྒྱལ་ཁབ་གཞུང་གིས་གཏན་ལ་ཕབ་པའི་སྲིད་འཛིན་ཁྲིམས་སྲོལ་དང་ས་གནས་ཀྱི་ཁྲིམས་སྲོལ་དག་གོ །
ཁྲིའུ་འཁོར,རྒས་འཁོགས་དང་སླེ་པོ་དག་གི་ཆེད་དུ་བཀོལ་བའི་འཕང་ལོ་ཅན་གྱི་འདུག་ཁྲིའོ། །
ཁྲིའུ,རྒྱབ་སྙེས་ཅན་གྱི་རྐུབ་སྟེགས་སོ། །
ཁྲུ་ཙེ,རིང་ཐུང་དང་ཐིག་ཚད་འཇལ་ཆས་ཤིག་གོ །
ཁྲུ་ཚད,རིང་ཐུང་གི་ཚད་གཞིའོ། །
ཁྲུང་ཁྲུང་གཙུག་དཀར,སྤྱི་གཙུག་དཀར་པོ་ཅན་གྱི་འདབ་ཆགས་ཁྲུང་ཁྲུང་གི་རིགས་ཤིག་གོ །
ཁྲུང་ཁྲུང་གཙུག་དམར,སྒྲོ་མདོག་དཀར་པོ་གཙུག་དམར་བ་སྐེ་དང་རྐང་པ་རིང་བ་སྐད་འགྱུར་སྙན་ལ་གདངས་མཐོ་ཞིང་ཁྲུང་ཁྲུང་གི་བྱེ་བྲག་རྩ་ཆེན་དུ་བརྩི་བ་ཞིག་སྟེ། ཁྲུང་དཀར་ཞེས་ཀྱང་ཟེར་རོ། །
ཁྲུང་ཁྲུང་སྐེ་ནག,འདབ་ཆགས་ཁྲུང་ཁྲུང་གི་ནང་གསེས་རིགས་རྩ་ཆེན་དུ་རྩི་བ་སྐད་འགྱུར་སྙན་ལ་གདངས་མཐོ་བ། མགོ་དང་མགུལ་བ་ནག་པོ་ཅན་ཞིག་གོ །
ཁྲུང་དཀར,འདབ་ཆགས་ཁྲུང་ཁྲུང་རིགས་ཀྱི་ནང་གསེས་ཤིག་སྟེ། མགོ་དང་སྐེ་རྒྱབ་དཀར་བ། དབྱར་དུས་བྱང་ཕྱོགས་ཀྱི་མཚོ་འགྲམ་སོགས་དང་དགུན་དུས་ལྷོ་ཕྱོགས་སུ་ནམ་ཟླ་སྐྱེལ་བ་ཞིག་གོ །
ཁྲུན་གཅོད། ཤན་འབྱེད,༡ ཁྲིམས་ཁང་གིས་ཁྲིམས་ལུགས་ལྟར་གྱོད་གཞི་ཐག་གཅོད་བྱེད་པ་སྟེ། དབྱེ་ན་དཔྱད་མཚམས་གཏོང་བ་དང༌། བཀའ་བཅད་གཏོང་བ་དང༌། ༢ ལུས་རྩལ་འགྲན་རྩོད་ཀྱི་གཏན་འབེབས་ལྟར་རྩལ་འགྲན་པའི་གྲུབ་འབྲས་དང་རྩལ་འགྲན་སྐབས་བྱུང་བའི་གནད་དོན་ཤན་འབྱེད་པ་དང༌། ༣ ལུས་རྩལ་འགྲན་བསྡུར་སྐབས་ཀྱི་ཤན་འབྱེད་བྱེད་པའི་མིའོ། །
ཁྲུས་ཁང༌,ལུས་པོ་བཀྲུ་སའི་ཁང་པའོ། །
ཁྲུས་གཞོང༌,ལུས་པོ་བཀྲུ་སའི་གཞོང་པའོ། །
ཁྲུས་གོས,ལུས་ཁྲུས་བྱ་བའི་སྔ་གཞུག་ཏུ་གྱོན་པར་བྱ་བའི་སྟབས་བདེའི་ལ་བ་ཞིག་གོ །
ཁྲུས་ཆལ། ཁྲུས་གཤེར,ལུས་འཁྲུད་སྐབས་བྱུག་བྱའི་འདག་གཤེར་ཞིག་གོ །
ཁྲོམ་བསྒྲགས,ཀུན་གྱིས་གོ་ཐུབ་པར་བསྒྲགས་པའོ། །
ཁྲོམ་བསྟུན་ཚོང་སྒྲུབ,ཚོང་རའི་གནས་ཚུལ་དང་བསྟུན་ནས་རིན་གོང་འཕར་འབབ་བྱེད་པའོ། །
ཁྲོམ་བསྡུ,ཁྲོམ་རའམ་ཚོང་ཁང་གིས་ཚོང་མཚམས་འཇོག་པའོ། །
ཁྲོམ་ཞུགས་སྤྱི་གཉེར་ཁང༌,འགྲེམ་སྤེལ་བྱས་པའི་རྐང་འཛིན་ལ་རྒྱལ་ཁབ་ཀྱི་དཔང་འཛིན་དོ་དམ་ལས་ཁུངས་ཀྱི་ཆོག་མཆན་ཐོབ་སྟེ་དཔང་འཛིན་ཉོ་ཚོང་ཁང་དུ་ཞུགས་ནས་ཉོ་ཚོང་བྱེད་པའི་མ་རྐང་ཚད་ཡོད་སྤྱི་གཉེར་ཁང་ངོ༌། །
ཁྲོམ་འགྲེམ,ཚོང་རྫས་ཁྲོམ་རར་འཇུག་པའམ་འགྲེམ་སྤེལ་བྱེད་པའོ། །
ཁྲོམ་ར་སྒེར་འཛིན,ས་ཁོངས་ངེས་ཅན་ཞིག་གི་ཁྲོམ་ར་ཡོངས་རྫོགས་མི་སྒེར་རམ་ཚོགས་པ་ཞིག་གིས་བདག་གིར་འཛིན་པའོ། །
ཁྲོམ་ར,ཚོང་རྫས་ཉོ་ཚོང་བྱ་སའི་གནས་སོ། །
ཁྲོམ་རའི་དཔལ་འབྱོར,ཁྲོམ་ར་དེ་ཐོན་ཁུངས་བཀོད་སྒྲིག་བྱེད་པའི་གཞི་རྩར་བཟུང་སྟེ་ཁྲོམ་རའི་ནང་རྐྱེན་ལ་བརྟེན་ནས་སྙོམ་སྒྲིག་བྱེད་པའི་རྒྱལ་དམངས་དཔལ་འབྱོར་ཞིག་སྟེ། འཆར་གཞིའི་དཔལ་འབྱོར་གྱི་ཟླས་ཕྱེས་པའོ། །
ཁྲོམ་རའི་སྙོམ་སྒྲིག,མཁོ་སྤྲོད་དང་རིན་གོང་དང་འགྲན་རྩོད་དང་ཁེ་ཕན་བགོ་བཤའ་ལ་སོགས་པ་བྱེད་ཐབས་སུ་བཟུང་སྟེ། ཁྲོམ་ར་ལ་བརྟེན་ནས་ཐོན་ཁུངས་སྒྲིག་བཀོད་དང་སྙོམ་སྒྲིག་བྱེད་པ་ཞིག་ཡིན་ལ། ཁྲོམ་རའི་དཔལ་འབྱོར་གྱི་རྩ་བའི་ཁྱད་ཆོས་ཀྱང་ཡིན་ནོ། །
ཁྲོམ་ལམ། སྲང་ལམ,འགྲམ་ལོགས་གཉིས་སུ་ཁང་བརྩེགས་ཆེ་གྲས་བསྟར་བའི་གྲོང་ཁྱེར་གྱི་ཁོད་ཡངས་པའི་གཞུང་ལམ་མོ། །
ཁྲོམ་སྐོར,དུས་སྟོན་དང་དྲན་གསོ་དང༌།  རྔམ་སྟོན་སོགས་ཀྱི་ཆེད་དུ་མི་མང་གི་ཁྲོམ་ཚོགས་གཞུང་ལམ་དུ་རུ་ཕྲེང་བསྒྲིགས་ནས་འགྲོ་བའི་ཚུལ་ལོ། །
ཁྲོམཐང༌,ཚོང་རྫས་ལ་ཁྲོམ་རའི་ཕན་ཚུན་མཁོ་སྤྲོད་ཀྱི་ཤུགས་རྐྱེན་ཐེབས་ནས་བྱུང་བའི་རིན་གོང་ངོ༌། །
ཁྲོལ་མ,ཕྱེ་ཞིབ་བཟོ་བ་དང་ཤོག་བུ་བཟོ་བ་དང་བཙགས་སྤར་རྒྱག་པ་སོགས་སུ་བཀོལ་བའི་དར་སྐུད་དང་ལྕགས་སྐུད་ཕྲ་མོ་གང་རུང་བསླས་པ་ལས་གྲུབ་པའི་ཚགས་དྲ་ཞིབ་མོ་ཞིག་གོ །
ཁྲོལ་མཆན་འགོད,རྒྱལ་ཁབ་དང་རྒྱལ་ཁབ་ཀྱི་བར་དུ་འགྲོ་འོང་བྱེད་ཆོག་པའི་དགོངས་པ་ཁྲོལ་བའི་རྟགས་སུ་ལམ་ཡིག་སོགས་ཀྱི་ཐོག་ཏུ་ཡིག་མཆན་འགོད་པ་དང་ཐམ་ག་རྒྱག་པའོ། །
ཁྲོལ་ཡིག,བྱ་བ་གང་ཞིག་བསྒྲུབ་ཆོག་པ་མཚོན་པའི་འབྲེལ་ཡོད་སྡེ་ཁག་ལས་ཐོབ་པའི་ཡིག་ཆ་དང་དཔང་ཡིག་གོ །
ག་གོན། ཉུང་མ། ཡུང་མ,ག་གོན་གྱི་འགྲེལ་བར་ལྟོས།
ག་གོན། ཉུང་མ། ཡུང་མ,སྔོ་ལྡུམ་གྱི་རིགས།ལོ་མ་ཕྲ་རིང་འདབ་ཟུར་མི་སྙོམ་པ། ལོ་གཉིས་པར་མེ་ཏོག་སེར་པོ་བཞད་ཅིང༌། རྩ་བ་ཟླུམ་སྒོང་ངམ་འཇོང་ཞད་ཅན། ཁ་དོག་དཀར་པོའམ་དམར་སྨུག་ཅན་གྱི་བཟའ་ཚལ་ཞིག་གོ །
ག་བུར,ག་བུར་ལ་རིགས་གསུམ་ཡོད་པ་ལས་འདི་ཤེལ་ག་བུར་ཏེ། ཤིང་བྷི་མ་ལས་བྱུང་བར་བཤད་དོ། །
གག་ཐེར། གག་ཤ་དམར་ཧྲེང༌,སྒྲོ་སྤུ་བཏོགས་ཟིན་པའི་བྱ་གག་གི་ཤ་དམར་ཐེར་རོ། །
གང་ཕག,ཁོང་ངམ་ནང་དུ་སྟོང་པ་མིན་པར་ཁོང་གང་བའི་རྣམ་པར་གནས་པའི་སོ་ཕག་གི་རིགས་ཤིག་གོ །
གང་བུ,ཏིལ་དང་སྲན་མ་དང་རྩི་ཤིང་གི་རིགས་ཀྱི་འབྲས་བུའི་ལྕིབས་སམ་འབྲས་སྐོགས་སོ། །
གང་ལྟར,དགག་སྒྲུབ་སོགས་ཀྱི་ཕྱོགས་གཉིས་གང་གི་དབང་དུ་བཏང་ན་ཡང་ཞེས་པའོ། །
གངས་གནོད,ཁ་བ་ཆེན་པོ་བབས་ནས་གནོད་འཚེ་བྱུང་བའོ། །
གངས་ཆུ,གངས་ལས་བྱུང་བའམ་ཁ་བ་ཞུ་བ་ལས་བྱུང་བའི་ཆུའོ། །
གངས་འཁོར,གངས་ཁྲོད་དམ་ཁ་བ་མཐུག་པོའི་ནང་དུ་བགྲོད་ཐུབ་པའི་ཐེག་འཁོར་ཞིག་གོ །
གངས་ལི། བསིལ་ལི,དགུན་དུས་སུ་བསྙལ་བའམ་ལེགས་པར་ཉར་ན་བྲོ་བ་མངར་མོ་འབྱུང་བའི་སིལ་ཏོག་ལིའི་བྱེ་བྲག་ཅིག་གོ །
གངས་ལྕང༌,མེ་ཏོག་དཀར་པོ་འཆར་ཞིང་དྲི་བསུང་འཐུལ་བའི་ལྗོན་པ་ལྟ་ན་སྡུག་པ་ཞིག་གོ །
གངས་ཤུད,ལུས་རྩལ་པའི་རྐང་པ་ཤུད་པང་སྟེང་དུ་བརྟན་པར་བྱས་ཤིང་ལག་པར་ཤུད་དབྱུག་བཟུང་ནས་ཁ་བའི་ཐོག་ཏུ་འདྲེད་ཤུད་རྒྱག་པའི་ལུས་རྩལ་གྱི་རྣམ་གྲངས་ཤིག་གོ །
གངས་ཤུད་ལྷམ,གངས་ཤུད་བྱེད་ཚེ་གྱོན་བྱའི་ལྷམ་མོ། །
གཅན་གཟན་རི་དྭགས,མིའི་གསོ་སྙོར་ལ་མ་ལྟོས་པའི་སྲོག་ཆགས་ལས་སྤྱིར་བཏང་ཤ་ཟ་བའི་རིགས་ལ་གཅན་གཟན་དང་རྩྭ་ཟ་བའི་རིགས་ལ་རི་དྭགས་སུ་འབོད་དོ། །
གཅིག་ཁེ,ཕྱོགས་གཅིག་ཁོ་ནར་ཁེ་ཕན་ཐོབ་པའོ། །
གཅིག་གྱུར་རྒྱུགས་ལེན,ཁྱབ་ཁོངས་ངེས་ཅན་ཞིག་གི་ནང་གཅིག་གྱུར་གྱི་རྒྱུགས་གཞིའི་ཐོག་ནས་ཡིག་རྒྱུགས་ལེན་པའོ། །
གཅིག་བདམ,རྒྱུགས་སྤྲོད་པའི་སྐབས་སུ་ལན་གྱི་རྣམ་གྲངས་དུ་མའི་ནང་ནས་གཅིག་ཁོ་ན་བདམ་པར་བྱ་བའི་རིགས་སོ། །
གཅིག་སྡོང༌། ཟླ་སྒྲིལ,རྒྱལ་ཁབ་གཞན་གྱི་ས་ཆ་རང་གི་རྒྱལ་ཁབ་ཀྱི་མངའ་ཁོངས་སུ་བསྡུ་བའམ་ཐོན་གཉེར་བཟང་བའི་ཁེ་ལས་ཀྱིས་ཉོ་སྡུད་སོགས་ཀྱི་བྱེད་ཐབས་ལ་བརྟེན་ནས་གྱོང་གུན་ཕོག་པའམ་མ་རྩ་སྟོང་ལ་ཉེ་བའི་ཁེ་ལས་དག་རང་ཁོངས་སུ་སྡུད་པའམ་རང་ཉིད་དང་གཅིག་ཏུ་སྡོང་བའོ། །
གཅིན་ཐལ,བྱིས་པའི་གཅིན་རླན་སེལ་བའི་ཆེད་དུ་བཟོས་པའི་ཐལ་ཕྱེ་ཞིག་གོ །
གཅིན་དུག་ནད,མཁལ་མའི་ནུས་པ་ཉམས་ནས་དྲི་ཆུའི་དྭངས་སྙིགས་འབྱེད་མི་ཐུབ་པའི་མཁལ་ནད་ཚབས་ཆེན་ཞིག་གོ །
གཅིན་དོར,བྱིས་པའི་ཆུ་སྟན་འཛིན་པའི་ནང་དོར་ཞིག་གོ །
གཅིན་མངར,གཅིན་གྱི་ནང་དུ་འདྲེས་ནས་ཡོད་པའི་མངར་ཆའོ། །
གཅིན་ཟགས་ཕྱི་ཁག,གཅིན་ཟགས་མ་ལག་གི་ཕྱི་ནད་ཚན་ཁག་གོ །
གཅིན་ཟགས་མ་ལག,མཁལ་མ་དང་རྒྱུ་གྲོག་དང་ལྒང་བ་ཆུ་སོ་རྣམས་ལས་གྲུབ་པའི་མ་ལག་གོ །
གཅིན་ཟགས་ཚན་ཁག,མཁལ་མ་བརྒྱུད་ནས་གཅིན་ཟགས་པ་ལྒང་པར་གསོག་ཅིང་ཆུ་སོ་ནས་ཐོན་པའི་བར་གྱི་ནད་ལ་སྨན་བཅོས་བྱེད་པའི་ཚན་ཁག་གོ །
གཅིན་འབེབས,གཅིན་འབབ་པར་ཕན་པའི་སྨན་སྦྱོར་རོ། །
གཅིན་རྒྱུ,ལུད་རྫས་དང་གཟན་ཆས་དང་འགད་རྫས་དང་འགྱིག་སྤྱིན་སོགས་བཟོ་བའི་རྒྱུ་ཆར་བྱ་ཞིང་ཆུ་ནང་དུ་བཞུ་རུང་བའི་སྐྱེ་བཅས་འདྲེས་རྫས་ཤེལ་ལྟར་དྭངས་པ་ཞིག་གོ །
གཅིན་ལམ་ཚ་ནད,གཅིན་ལམ་ལ་ཕོག་པའི་ཚ་ནད་དོ། །
གཅིན་སྐྱུར,མི་དང་སྲོག་ཆགས་འགའི་གཅིན་དང་འདབ་ཆགས་འགའི་བྲུན་གྱི་ནང་དུའང་ཉུང་ཟད་ཡོད་པའི་གཅིན་སྐྱུར་ཏེ། སྐྱེ་བཅས་འདྲེས་རྫས་ཤེལ་དཀར་ལྟར་དྭངས་པ། སྨན་རྫས་དང་རྫས་འགྱུར་གྱི་དངོས་པོ་གཞན་དུའང་སྤྱད་རུང་བ་ཞིག་གོ །
གཅོད་ར,ཁྲིམས་རའི་ནང་གི་འདྲི་གཅོད་བྱ་ཡུལ་གྱི་གང་ཟག་དང་ཁྲིམས་ཉན་པ་འདུག་སའི་བར་གཅོད་བྱེད་ཀྱི་ར་བ་སོགས་སོ། །
གཅོད་སྒོ,ཆུ་རྐ་དང་ཆུ་སྦུག་སོགས་ཀྱི་བཞུར་རྒྱུན་ཆེ་ཆུང་སྙོམ་བྱེད་ཀྱི་སྒོའོ། །
གཅོད,ཆུ་འདྲེན་དང་སྦུག་ལམ་སོགས་ཀྱི་ནང་གི་ཆུ་ཡི་བཞུར་རྒྱུན་སྙོམ་པའམ་ཚད་འཛིན་བྱེད་པའི་འགོག་བྱེད་ཀྱི་མཁོ་ཆས་ཤིག་གོ །
གཉན་ནད་རྣ་རྩ་ཕུས་འདེབས,གཉན་རིམས་ཀྱི་ཡ་གྱལ་ཞིག་སྟེ། རྣ་བའི་ཐད་ཀྱི་རྩ་རྣམས་རྐྱལ་བ་ཆུས་བུས་པའམ་ཕུས་བཏབ་པ་ལྟ་བུའི་སྐྲངས་འབུར་འབྱུང་བའི་ནད་ཅིག་གོ །
གཉན་ཚད་རྒྱས་པ,ནུབ་ལུགས་གསོ་རིག་གི་ལུགས་ལྟར་ན་སྐྱེ་དངོས་ཀྱི་ལུས་ལ་ནད་དུག་གམ་ནད་སྲིན་ཞུགས་ནས་ལུས་ཀྱི་ནང་དུ་འཕེལ་ཏེ་ལུས་ཁམས་ཀྱི་རྒྱུན་ལྡན་འཁོར་སྐྱོད་སོགས་ལ་ཤུགས་རྐྱེན་ཐེབས་ནས་གནས་གཞན་ལ་འགོ་བའོ། །
གཉན་ཚད,ལུས་ཕུང་ལ་བསྣད་སྐྱོན་དང་རྫས་དུག་སོགས་ཀྱིས་ཟུག་གཟེར་བསླངས་པ་ལས་ལུས་ཡོངས་སུ་ཚ་བ་སྐྱེ་བ་དང༌། ལུས་གྱི་ཆ་ཤས་དམར་པོར་གྱུར་པ་དང༌། ཚ་ཐོར་འབྱུང་བ་དང་སྐྲངས་པ་དང་ཚོར་བ་ཉམས་པ་སོགས་ཀྱི་རྟགས་འབྱུང་བའི་ནད་ཅིག་གོ །
གཉན,འོ་འཐུང་སྲོག་ཆགས་ཀྱི་རིགས་ཏེ། ལུག་ལས་ཅུང་ཆེ་ཞིང་སྤུ་མདོག་ཁམ་སྐྱ། འཕོངས་ལ་དཀར་ཐིག་ཡོད་པ། ཨོག་མ་དང་སུག་བཞི་སྐྱ་བ། རྔ་མ་ཐུང་བ། རྨིག་པ་ཁ་དབྲགཕོའི་རིགས་མགོ་ཆེ་ཞིང་རྭ་སྦོམ་ལ་ཐད་དུ་འདལ་བ། མོའི་རིགས་རྭ་ཅུང་ཕྲ་བ་ཅན་ཞིག་གོ །
གཉིད་ཡུར,༡ གཉིད་དུ་ཡུར་བ་ལྟར་རྒྱུན་རིང་པོར་འདུག་པའི་སྣང་ཚུལ་དང༌། ༢ རྩིས་འཕྲུལ་གྱི་མ་ལག་འགའ་ཞིག་བྱ་བ་བྱེད་མཚམས་བཞག་ནས་གྲ་སྒྲིག་གི་རྣམ་པར་གནས་པའི་སྣང་ཚུལ་ལོ། །
གཉིད་ཡེར་བ,མཚན་མོ་གཉིད་མི་ཁུགས་པའོ། །
གཉིད་ལངས་ནད,གཉིད་བཞིན་དུ་ཡར་ལངས་ནས་འགྲོ་བར་བྱེད་པའི་ནད་ཅིག་གོ །
གཉིད་སྨན,གཉིད་འགུགས་པར་བྱེད་པའི་སྨན་ནོ། །
གཉིས་ཁེ,ཕན་ཚུན་གྱི་ཕྱོགས་གཉིས་ཀ་ལ་ཁེ་ཕན་འཐོབ་པར་བྱེད་པའོ། །
གཉིས་ཁེ,ཕན་ཚུན་གཉིས་ཀར་ཁེ་ཐོབ་པའོ། །
གཉིས་གནས་སྲོག་ཆགས,སྐམ་མཚོ་གཉིས་ཀར་འཚོ་བའི་སྒལ་ལྡན་སྲོག་ཆགས་ཀྱི་རིགས་ཏེ། སྒོ་ང་ལས་སྐྱེས་ཤིང་ལུས་དྲོད་ཁོར་ཡུག་གི་དྲོད་ཚད་དང་བསྟུན་ནས་འགྱུར་ཞིང་སྤྱིར་བཏང་དུ་ལུས་ལ་སྤུ་དང་སེག་ཁྲབ་དང་ཤུན་སྐོགས་སོགས་མེད་པ། ཕྲུ་གུའི་དུས་སུ་ཆུ་ལ་གནས་ཤིང་ནར་སོན་ཚེ་སྐམ་སར་འགྲོ་བ་ཞིག་སྟེ། སྦལ་པ་དང་སྦལ་ཆེན་དང་ཆུ་རྩངས་ལྟ་བུའོ། །
གཉིས་གནས,སྐམ་ས་དང་ཆུ་ནང་གཉིས་ཀར་གནས་འཆའ་བའི་སྲོག་ཆགས་ཀྱི་རིགས་སོ། །
གཉིས་པའི་ནུས་ཁུངས,དང་པོའི་ནུས་ཁུངས་ལ་བརྟེན་ནས་ཐོན་སྐྱེད་བྱས་པའམ་བྱུང་བའི་ནུས་ཁུངས་ཏེ། དཔེར་ན། ཆུ་ཤུགས་གློག་འདོན་བྱས་ཏེ་བཏོན་པའི་གློག་ནུས་དང༌། རྡོ་སྣུམ་བཙགས་ཏེ་བཏོན་པའི་རླངས་སྣུམ་དང་བུད་སྣུམ་སོགས་ལྟ་བུའོ། །
གཉིས་ཕན,ཕན་ཚུན་གྱི་ཕྱོགས་གཉིས་ཀར་ཕན་པ་ཡོད་པའོ། །
གཉིས་ཕན,ཕྱོགས་གཉིས་ཀ་ལ་ཁེ་ཕན་གྱི་འབྲས་བུ་འབྱུང་བའོ། །
གཉིས་མེད་གོང༌,སུ་ཞིག་ལ་བཙོངས་ནའང་འགྱུར་བ་མེད་པའི་རིན་གོང་ངོ༌། །
གཉེན་ཁང༌,བག་མ་དང་མག་སར་གྱི་ཁང་པའོ། །
གཉེན་ཁྱོགས,གཉེན་སྒྲིག་ལ་སྒོས་སུ་བྱས་པའི་མེ་ཏོག་གིས་བརྒྱན་པའི་ཁྱོགས་འཁོར་རཽ། །
གཉེན་གཙེ,གཉེན་བསྒྲིགས་མ་ཐག་གི་ཐོག་མའི་ནུབ་མོར་གྲོགས་པོ་རྣམས་ཁང་སར་དུ་ཡོང་ནས་ཁྱོ་ཤུག་གཉིས་ལ་མཚར་གཙེ་བྱེད་པའི་རྒྱ་ནག་གི་ཡུལ་སྲོལ་ཞིག་གོ །
གཉེན་གསར,གཉེན་བསྒྲིགས་ནས་ཡུན་རིང་མ་སོང་བའོ། །
གཉེན་གོས,གཉེན་སྒྲིག་སྟོན་མོའི་བྱེད་སྒོར་ཆེད་དུ་གྱོན་པར་བྱ་བའི་གོས་སོ། །
གཉེན་ཆང༌,གཉེན་སྒྲིག་བྱེད་སྒོའི་སྐབས་སུ་བཏུང་བྱའི་ཆང་ངོ༌། །
གཅིན་སྙི། གཅིན་མངར,མ་ཞུ་བའི་བད་ཚིལ་འཕེལ་བ་ཟུངས་སུ་འགྱུར་མ་ཐུབ་པར་སྙིགས་མ་གཅིན་པ་སྙི་ཞིང་ཟ་ཁུ་མངར་ཁ་ཅན་དུ་གྱུར་ནས་ལྒང་པར་ཟགས་པས་མཁལ་མ་དང་ལྒང་བའི་དྲོད་ཤོར་བའི་ནད་ཅིག་གོ །
གཅུ་མཉེ,དམ་པོར་འཇུས་ཏེ་འཐེན་པ་དང༌། ཤ་པགས་མཐེབ་གཅུའི་ཚུལ་གྱིས་འཕུར་མཉེད་བྱེད་པའི་གསོ་ཐབས་ཤིག་གོ །
གཅུ་ཞྭ། འཛེར་ཞྭ,གཅུ་འཛེར་ལ་བསྐོན་ཏེ་གཅུ་བར་བྱ་བའི་འཛེར་མགོ་ཞིག་སྟེ། ཁུང་བུ་སྟེང་དུ་བརྟོལ་མེད་པའི་འཛེར་མའི་ཞྭ་ལྟ་བུ་ཞིག་གོ །
གཅུ་འཁོར་རྩེད་ཆས,གཅུ་འཁོར་གྱི་བྱེད་ནུས་ལ་བརྟེན་པའི་རྩེད་ཆས་ཀྱི་རིགས་སོ། །
གཅུ་འཁོར། ཤེད་ཐག,རྣོ་སྐུད་དྲིལ་ཏེ་བསྒྲིམས་པའི་ཤུགས་ཀྱིས་རྩེད་ཆས་དང་ཆུ་ཚོད་འཁོར་ལོ་སོགས་འཁོར་སྐྱོད་བྱེད་ཐུབ་པའི་མཁོ་ཆས་ཤིག་གོ །
གཅུ་འབིགས་ཁྲམ་མཆུ,གཅུ་འཛེར་གཅུ་བྱེད་ཀྱི་འབིགས་མཆུ་རྒྱ་གྲམ་གྱི་དབྱིབས་ཅན་ཞིག་གོ །
གཅུ་འབིགས་སོ་ལེབ,གཅུ་གཟེར་གཅུ་བྱེད་ཀྱི་སོ་ལེབ་མོ་ཅན་གྱི་འབིགས་ཤིག་གོ །
གཅུ་འབིགས། གཅུ་སྒྲིམ,གཅུ་འབིགས་ཀྱི་འགྲེལ་བར་ལྟོས།
གཅུ་འབིགས། གཅུ་སྒྲིམ,གཅུ་འཛེར་སྒྲིམ་བྱེད་དམ་སྐོར་བྱེད་ཀྱི་འབིགས་ཤིག་སྟེ། སྤྱིར་བཏང་སོ་ལེབ་མོ་དང་རྒྱ་གྲམ་ཅན་གཉིས་ཡོད་དོ། །
གཅུ་སྐམ,འཕྲུལ་བཟོའི་ལག་ཆ་ཞིག་སྟེ། གཅུ་གཟེར་དང་གཟེར་ཞྭ་སྡོམ་པའམ་ལྷོད་པར་བྱེད་པའི་སྐམ་པའོ། །
གཅུ་སྐམ་ཁ་ཟུམ,གཅུ་སྐམ་ཁ་ཟུམ་ཞིང་སྒོར་ལ་ནང་དུ་ཟུར་རམ་སོ་མང་པོ་ཅན་ཞིག་གོ །
གཅུར་གདན,དངོས་རྫས་ཆུང་ངུ་དག་བར་དུ་བསྡམས་ཏེ་འཛིན་བྱེད་ཀྱི་ཡོ་བྱད་ཅིག་གོ །
གཅུས་འཛེར,ཕྱི་ངོས་སུ་གཅུས་རིས་ཡོད་པའི་གཟེར་བུ་བསྐོར་ནས་གདབ་པར་བྱ་བ་ཞིག་གོ །
གཅུས་སྐེའི་སྒྲོན་གདན,ཤེལ་ཏོག་གཅུས་སྐེ་མ་སྤྲད་སའི་གདན་ནོ། །
གཅུ་ཟེའུ,འཛེར་མའི་མགོ་ལ་བསྐོན་ནས་གཅུ་བྱེད་ཀྱི་ལྕགས་སྦུབས་ཟེའུའི་རྣམ་པ་ཅན་ཞིག་གོ །
གཅེར་འཇུ,འཇུ་རེས་ལུས་རྩལ་གྱི་རྣམ་གྲངས་ཤིག་སྟེ། ཕྱོགས་གཉིས་ཀ་སྟོད་རྗེན་དང་ལག་སྟོང་དུ་དམར་འཇུ་བྱས་ཏེ་སུ་ཞིག་གིས་ས་ལ་བསྒྱེལ་བའམ་མཚམས་ཐིག་གི་ཕྱི་རོལ་ཏུ་འཕུད་ནུས་པ་དེ་རྒྱལ་བར་བརྩི་བའི་འཇུ་རེས་ལུས་རྩལ་གྱི་རྣམ་གྲངས་ཤིག་གོ །
གཅེས་རྟེན,ཁྱིམ་ཚང་དུ་གསོས་ཤིང་མི་ཡིས་གཅེས་པའི་སྲོག་ཆགས་ཆུང་ངུའི་རིགས་སོ། །
གཅེས་སྐྱོང༌། བརྩེ་སྐྱོང༌,གང་ཟག་དང་དངོས་པོ་ལ་བྱམས་པའམ་ལེགས་པར་སྐྱོང་བའོ། །
གཅོང་སྲིན,གཅོང་ནད་ཀྱི་ནད་གཞིའི་སྲིན་བུའོ། །
གཅོད,སྦུག་ལམ་དང་འཕྲུལ་ཆས་ནང་གི་སྣུམ་སོགས་སྙོམ་སྒྲིག་དང་ཚོད་འཛིན་བྱེད་པའི་མཁོ་ཆས་ཤིག་གོ །
གཉེན་པར,གཉེན་སྒྲིག་གི་དྲན་རྟེན་དུ་ཁྱོ་ཤུག་མཉམ་དུ་བླངས་པའི་པར་རོ། །
གཉེན་པོ། ཁ་གནོན,རང་བྱུང་ཁམས་ན་ལྷན་སྐྱེས་ཀྱི་ཚུལ་དུ་ཡོད་པའི་གཉེན་པོའམ་འཇོམས་བྱེད་དེ། གཙོ་བོ་སྲོག་ཆགས་ཤིག་སྲོག་ཆགས་གཞན་ཞིག་གི་བཟའ་སྐལ་དུ་གྱུར་པའམ་དེའི་ལྷན་སྐྱེས་ཀྱི་ཁ་གནོན་དུ་གྱུར་པའི་བྱི་བ་དང་བྱི་ལ་ལྟ་བུའོ། །
གཉེན་བསྐྱར་སྒྲིག,བཟའ་ཟླ་དང་འཐོར་བའམ་བཟའ་ཟླ་ཤི་བའི་མིས་སླར་ཡང་གཉེན་སྒྲིག་པའོ། །
གཉེན་འགུགས,སྤྱི་བསྒྲགས་བྱས་ཏེ་བཟའ་ཟླ་འཚོལ་བའོ། །
གཉེན་ཡིག,ཕོ་མོ་གཉིས་ཀྱིས་ཁྲིམས་མཐུན་གྱི་འགྲོ་ལུགས་ལྟར་གཉེན་སྒྲིག་བྱས་པ་ཡིན་ཚུལ་བཀོད་པའི་འབྲེལ་ཡོད་སྡེ་ཁག་གིས་སྤྲད་པའི་དཔང་ཡིག་གོ །
གཉེན་རྟེན་སོར་གདུབ,མི་རིགས་དང་ཡུལ་གྲུ་འགའ་ཞིག་གི་ལུགས་ལ་གཉེན་སྒྲིག་སྐབས་སུ་དྲན་རྟེན་དུ་སྤྲད་པར་བྱ་བའི་སོར་གདུབ་ཅིག་གོ །
གཉེན་ཤག,གཉེན་དུ་བསྒྲིགས་པའི་ཁྱོ་ཤུག་གཉིས་སྡོད་སའི་ཁང་སར་རོ། །
གཉེན་སྐྱེས,གཉེན་སྟོན་གྱི་ཆེད་དུ་བྱས་པའི་ལེགས་སྐྱེས་སོ། །
གཉེན་སྒྲིག,ཕོ་མོ་གཉིས་ཁྲིམས་མཐུན་གྱི་ཁྱོ་ཤུག་ཏུ་སྒྲིག་པའོ། །
གཉེན་སྒྲིག་ཐོ་འགོད,ཕོ་མོ་གཉིས་ཀྱིས་གཉེན་སྒྲིག་ལ་ཐོ་འགོད་པའོ། །
གཉེན་སྒྲིག་བཅའ་ཁྲིམས། གཉེན་ཁྲིམས,རྒྱལ་ཁབ་ཀྱིས་གཏན་འབེབས་བྱས་པའི་གཉེན་སྒྲིག་དང་བཟའ་ཚང་དང་འབྲེལ་བའི་སྐོར་གྱི་ཁྲིམས་ལུགས་སོ། །
གཉེན་སྟོན་མགྲོན་ཤོག,གཉེན་སྒྲིག་བྱེད་སྒོའི་སྐབས་སྐུ་མགྲོན་གདན་འདྲེན་ཞུ་བྱེད་ཀྱི་མགྲོན་ཤོག་གོ །
གཉེན་སྟོན,གཉེན་སྒྲིག་བྱེད་སྒོ་སོགས་ཀྱི་ཆེད་དུ་བསྒྲིགས་པའི་གསོལ་སྟོན་ནོ། །
གཉེན་སྦྲང༌,གཉེན་སྒྲིག་བྱེད་སྒོ་ལ་སྤྱད་པར་བྱ་བའི་སྦྲང་ངམ་བྱེ་རིལ་ལོ། །
གཉེར་ཁྲལ,བཟོ་ཚོང་ལས་རིགས་ཀྱིས་ལས་གཉེར་ཡོང་འབབ་ཀྱི་ཁེ་བོགས་ཆེ་ཆུང་ལྟར་སྲིད་གཞུང་ལ་སྤྲོད་དགོས་པའི་དཔྱ་ཁྲལ་གྱི་རིགས་སོ། །
གཉེར་དཔོན,ཁེ་ལས་ཀྱི་བདག་གཉེར་དོ་དམ་བྱེད་མཁན་གྱི་མིང་ངོ༌། །
གཉེར་བདག,བཟོ་ཚོང་ལས་རིགས་གཉེར་སྐྱོང་བྱེད་མཁན་གྱི་མི་སྒེར་རམ་མཉམ་སྡེབ་བོ། །
གཉེར་འགོག་བྱུག་བད། གཉེར་བད,གདོང་གི་རྒས་གཉེར་སོགས་འབྱུང་བ་འགོག་བྱེད་ཀྱི་བྱུག་རྫས་ཤིག་གོ །
གཉེར་སེལ་བད,གདོང་གི་གཉེར་མ་སེལ་བྱེད་ཀྱི་ནུས་པ་ཡོད་པའི་བྱུག་རྫས་མདོག་དཀར་པོ་ཅན་ཞིག་གོ །
གཉེར་སེལ་ལྡེ་གུ,གདོང་གི་གཉེར་མ་སེལ་བྱེད་ཀྱི་ལྡེ་གུ་ཞིག་གོ །
གཏན་ཁེལ,བྱ་བ་དང་གྲངས་ཚད་དང་སྤུས་ཀ་སོགས་ཀྱི་གཏན་ཁེལ་ལོ། །
གཏན་ཆགས་ཕྱུགས་ར,གནས་མི་སྤོ་བར་རྟག་པར་གཞི་ས་གཅིག་ཏུ་སྡོད་པའི་འབྲོག་རའོ། །
གཏན་འཁེལ,བྱ་བ་དང་གྲངས་ཚད་དང་སྤུས་ཀ་སོགས་གཏན་ཁེལ་བྱེད་པའོ། །
གཏན་འཇགས,གཡོ་འགུལ་ལམ་སྤོ་བསྐྱོད་བྱེད་དུ་མེད་པ་སྟེ། འཁོར་རྒྱུག་གི་ཟླས་ཕྱེས་པའོ། །
གཏན་འཇགས་མ་རྩ,ཁེ་ལས་སོགས་ཀྱི་ཁང་པ་དང་འགྲིམ་འགྲུལ་བསྒྲིག་ཆས་སོགས་ལྟ་བུ་ཡུན་རིང་དུ་བཀོལ་སྤྱོད་བྱ་རུང་ལ་དངོས་རྫས་ཀྱི་རྣམ་པར་གནས་པའི་ངལ་རྩོལ་རྒྱུ་ཆའམ་འཛད་སྤྱོད་ཀྱི་རྒྱུ་ཆའི་རིགས་སོ། །
གཏན་འཇགས་མ་རྩའི་གཏང་དངུལ,གཏན་འཇགས་མ་རྩར་གཏང་བྱའི་དངུལ་ལོ། །
གཏན་རྡིབས,རྐང་འཛིན་ནམ་དུས་ཟོང་གི་ཁྲོམ་རའི་རིན་གོང་ལ་འཕོ་འགྱུར་ཆེན་པོ་བྱུང་ནས་ཚོང་རྩ་གཏན་དུ་རྡིབས་པར་གྱུར་པའོ། །
གཏན་ཤིང། འདན་བུ། ཨ་ཤིང༌,སྒོའི་ཨ་ཤིང་ངམ་སྒོ་འདན་བྱེད་ཀྱི་ཤིང་ངོ༌། །
གཏན་སྡོད,ས་གནས་གཅིག་ཏུ་གཏན་འཁེལ་བྱས་ཏེ་གཞིས་ཆགས་པའོ། །
གཏན་སྲོལ,ཚན་རིག་སྟེང་ལག་ལེན་ལས་ར་འཕྲོད་ཅིང༌། བྱ་དངོས་རྣམས་ཆ་རྐྱེན་ངེས་ཅན་ཞིག་གི་འོག་ཏུ་འཕེལ་རྒྱས་དང་འགྱུར་ལྡོག་འབྱུང་བ་མཚོན་པའི་ཆོད་གཏམ་མོ། །
གཏམ་གར་ཚོགས་པ,གཏམ་གར་འཁྲབ་མཁན་གྱི་ཚོགས་པའོ། །
གཏམ་བརྗོད་ཟློས་གར། གཏམ་གར,སྐད་ཆ་བཤད་རེས་དང་ལུས་ཀྱི་ཉམས་ཉིས་ཆར་བརྟེན་ནས་བཤད་འཁྲབ་བྱེད་པའི་ཟློས་གར་རོ། །
གཏམ་བཤད,གླེང་མོལ་གྱི་རྣམ་པས་བཤད་པའི་བསམ་འཆར་ཏེ་ཕལ་ཆེར་ཆབ་སྲིད་ཀྱི་རང་བཞིན་ཅན་ནོ། །
གཏམ་བཤད། ཚོགས་བཤད,འཐུས་ཅུང་ཚང་ཞིང་གོ་རིམ་དང་ལྡན་པའི་གཏམ་དག་སྒྲ་གདངས་དང་ཉམས་འགྱུར་ལེགས་པའི་སྒོ་ནས་ཚོགས་སུ་བཤད་པའོ། །
གཏམ་རྒྱུད་གློག་བརྙན,སྒྲུང་གཏམ་བརྗོད་བྱར་བྱས་པའི་གློག་བརྙན་ནོ། །
གཏམ་རྒྱུད། སྒྲུང༌,ངག་རྒྱུན་ལ་གྲགས་པའི་གཏམ་རྒྱུད་དང༌། དོན་དངོས་སམ་རྟོག་བཟོ་ཅི་རིགས་ཀྱི་སྒོ་ནས་བརྩམས་ཞིང་གོ་སླ་བའི་སྒྲུང་གི་རིགས་སོ། །
གཏམ། འཕྲིན,མི་དང་བྱ་དངོས་ཀྱི་གནས་ཚུལ་སྤེལ་བ་དང་ཕར་ཚུར་བསྐུར་བའི་གཏམ་མམ་འཕྲིན་ནོ། །
གཏའ་དངུལ,གཏའ་མར་བཞག་པའི་དངུལ་ལོ། །
གཏའ་བཞག་དངུལ་བུན,རིན་ཚད་དངུལ་གྲངས་དེ་ལས་མཐོ་བའི་དངོས་པོ་གཏའ་མར་བཞག་ནས་དངུལ་བུན་བླངས་ཏེ་སླད་མར་དུས་བཅད་ལྟར་རིམ་པར་འཇལ་བའོ། །
གཏུབ་ཆས,ཤོག་བུ་སོགས་གཏུབ་བྱེད་ཀྱི་ཡོ་བྱད་དོ། །
གཏུམ་ཉ། ཉ་རྡོ་ཟན,མཚོ་གནས་སྲོག་ཆགས་ཉའི་རིགས་ཤིག་སྟེ། ལུས་འགྲོན་བུའི་དབྱིབས་དང་འདྲ་ཞིང་ཅུང་ལེབ་པ། ཉ་སག་ཕུབ་དབྱིབས། ལྟོ་དང་བྲང་གི་རྫིའུ་ཆེ་ཞིང་མཇུག་རྫིའུ་རྒྱས་པ། ཁ་ཆེ་ཞིང་སོ་རྣོ་བ། གཤིས་གཏུམ་ཞིང་མྱུར་རྩལ་ཆེ་ལ་རྒྱུན་དུ་ཉ་རིགས་ཟས་སུ་བྱེད་པ་ཞིག་གོ །
གཏུམ་འབྲུག,གནའ་རབས་ཀྱི་དུས་ཤིག་ལ་དུད་ནས་འགྲོ་བའི་རིགས་ཀྱི་སྲོག་ཆགས་ལུས་བོངས་ཆེ་གྲས་ལ་སྨི་བཅུ་ཕྲག་འགའ་རེ་ཡོད་ལ་རྩལ་ཤུགས་བདོ་བས་སྐབས་ཤིག་ལ་སྲོག་ཆགས་ཀྱི་རྒྱལ་པོ་ལྟ་བུར་གྱུར་ཀྱང༌། བར་སྐྱེའི་དུས་རབས་ཀྱི་སྨད་ཙམ་ནས་ཉམས་དམས་སུ་གྱུར་བས་རིགས་རྒྱུད་ཆད་པར་བཤད་དོ། །
གཏུམ་རྒྱལ,རྒྱལ་པོ་གཏུམ་པོའམ་གདུག་རྩུབ་ཅན་ནོ། །
གཏུམ་སྲིད,མི་དམངས་ལ་ཡ་ང་བའི་གཉའ་གནོན་དང་བཤུ་གཞོག་གཏོང་པའི་གདུག་རྩུབ་ཅན་གྱི་ཆབ་སྲིད་དོ། །
གཏེ་པོ། ཉེས་ཅན་གཙོ་བོ,ཐུན་མོང་དུ་ནག་ཉེས་བཟོས་པའི་ནང་ནས་ནུས་པ་གཙོ་བོ་འདོན་མཁན་གྱི་མིའོ། །
གཏེར་ཁྲོན,གཏེར་ཁ་སྔོག་འདོན་གྱི་ཆེད་དུ་བཟོས་པའི་དོང་ལམ་མོ། །
གཏེར་ཆུ,གཏེར་རྫས་ཀྱི་གྲུབ་ཆ་མང་ཙམ་འདྲེས་པའི་བཏུང་ཆུའོ། །
གཏེར་ཐོན,སྔོག་འདོན་བྱེད་རིན་ཡོད་པའི་གཏེར་དངོས་ཏེ་ལྕགས་དང་གསེར་རྡོ་སྣུམ་སོགས་སོ། །
གཏེར་དངོས,སའི་གོ་ལའི་ཕྱི་རིམ་དུ་རང་བཞིན་གྱིས་གྲུབ་པའི་འདྲེས་སྦྱོར་དངོས་རྫས་དང༌། རང་བྱུང་གི་གཞི་རྒྱུ་སྟེ་མང་ཆེ་བ་སྲ་གཟུགས་ཡིན་ཞིང་གཤེར་བ་དང་རླངས་གཟུགས་ཀྱང་ཉུང་ཙམ་རེ་ཡོད་དོ། །
གཏེར་སྙིགས,གཏེར་དངོས་བཟང་གྲས་རྣམས་བཀྲབས་ཟིན་པའི་རྗེས་སུ་ལུས་པའི་སྙིགས་མའོ། །
གཏོང་འཁྲིད,རྒྱང་སྒྲོག་བརྙན་འཕྲིན་སོགས་ཀྱི་ལེ་ཚན་གཏོང་བར་རྩ་འཛུགས་དང་མཛུབ་སྟོན་བྱེད་པའོ། །
གཏོང་འཁྲིད་པ,རྒྱང་སྒྲོག་བརྙན་འཕྲིན་སོགས་ཀྱི་ལེ་ཚན་གཏོང་བར་རྩ་འཛུགས་དང་མཛུབ་སྟོན་བྱེད་པའི་མིའོ། །
གཏོང་འབབ་དོ་མཉམ,འགྲོ་སོང་ཕར་གཏོང་བ་དང་ཡོང་སྒོ་ཚུར་འབབ་པ་དོ་མཉམ་པའོ། །
གཏོང་འཛིན,གློག་དང་ཆུ་དང་རླུང་སོགས་འོང་བར་འདོད་ཚེ་གཏོང་བར་བྱེད་པའམ་མི་འོང་བར་འདོད་ཚེ་འཛིན་པར་བྱེད་པའི་བྱེད་ལས་ཅན་གྱི་ཡོ་བྱད་དོ། །
གཏོང་ཡོང༌,དངུལ་སོགས་ཕར་གཏོང་བ་དང་ཚུར་ཡོང་བའོ། །
གཏོང་སྒོ,འགྲོ་སོང་གཏོང་བའོ། །
གཏོང་སྒྲོམ། འཕེན་སྟེགས,གློག་རླབས་དང་མེ་ཤུགས་འཕུར་མདའ་སོགས་འཕེན་བྱེད་དམ་གཏོང་བྱེད་ཀྱི་སྒྲོམ་སྟེགས་སོ། །
གཏོང་སྦྱོར,འཕྲིན་དང་ནད་སོགས་བགོ་ཞིང་གཏོང་བའི་མཚམས་སྦྱོར་བྱེད་ཀྱི་དངོས་པོ་སྤྱི་དང་སྒོས་སུ་ཚགས་པར་དང་རྒྱང་སྒྲོག་དང་བརྙན་འཕྲིན་སོགས་ལ་འཇུག་གོ །
གཏོར་གཟུགས་བང་སོ,གནའ་རབས་ཨེ་ཇིབ་དང་མེ་གླིང་གི་བཟོ་བསྐྲུན་གྱི་རྣམ་པ་ཅན་ཞིག་སྟེ། རྡོ་ལས་བྱས་པའི་ངོས་གསུམ་མམ་དུ་མ་ཅན་གྱི་གཏོར་མའི་གཟུགས་སུ་བྱས་པའི་རྒྱལ་པོའི་བང་སོ་སོགས་སོ། །
གད་པ,ཁོར་ཡུག་ལ་གད་བདར་གཙང་སྦྲའི་བྱ་བ་ཆེད་དུ་སྒྲུབ་མཁན་གྱི་མིའོ། །
གད་མོའི་གནས། དགོད་ཡུལ,བཞད་གད་བྱ་བར་འོས་པའི་གནས་སོ། །
གད་སྙིགས་གློག་ཚུགས,འབར་རུང་བའི་གད་སྙིགས་ཀྱི་ཚ་ནུས་ལ་བརྟེན་ནས་གློག་འདོན་པའི་ས་ཚུགས་སོ། །
གད་སྙིགས་དྲྭ་ཡིག,དོ་བདག་གི་མོས་མཐུན་ཡོད་མེད་ལ་མ་ལྟོས་པར་དྲྭ་ཐོག་ནས་འགྲེམ་བརྡ་སོགས་གང་བྱུང་དུ་བསྐུར་ཡོང་བའི་ཡིག་ཆའོ།
གཏའ་བུན,ཉོ་བྱའི་ཁང་པ་དེ་ཉིད་དམ་དངོས་པོ་གཞན་གཏའ་མར་བཞག་ནས་དངུལ་བུན་བླངས་ཏེ་སླད་མར་དུས་བཅད་ལྟར་རིམ་པར་འཇལ་བའི་དངུལ་བུན་གཏོང་ཐབས་ཤིག་གོ །
གཏའ་འཇོག,བུ་ལོན་སོགས་ཀྱི་ཆེད་དུ་དངོས་རྫས་གཏའ་རུ་འཇོག་པའོ། །
གཏའ་འཇོག་ཁང༌། གཏའ་ཁང༌,གཏའ་དངུལ་ལེན་པ་དང་གཏའ་བདག་ལ་དངུལ་སྐྱི་བར་བྱེད་པའི་ཚོང་ཁང་ངོ༌། །
གཏའ་འཛིན,གཏའ་ཁང་གིས་དངོས་རྫས་གཏའ་མར་འཇོག་མཁན་ལ་བྲིས་པའི་འཛིན་ཞིག་སྟེ། དུས་ཆད་ཀྱི་དུས་ཚོད་ལ་སླེབས་དུས་དཔང་འཛིན་དེ་ལ་བརྟེན་ནས་གཏའ་དངོས་རྣམས་ཕྱིར་ཉོ་དགོས་པའོ། །
གཏའ་རིན,གཏའ་མར་བཞག་པའི་དངོས་པོ་ཕྱིར་བླུ་བྱེད་ཀྱི་དངུལ་ལོ། །
གཏིང་གནས་ཁྲོམ་ར། གཏིང་ཁྲོམ,མ་འོངས་པར་བྲིན་པར་འགྱུར་དུ་རུང་བའི་ཁྲོམ་རའོ། །
གཏིང་གཤོལ,ས་གཏིང་དུ་འགྲོ་ཐུབ་པའི་ཐོང་གཤོལ་ཞིག་གོ །
གཏིང་གྲུ,གཡུལ་འགྱེད་སོགས་ཀྱི་སྐབས་སུ་མཚོ་ཁར་མི་མངོན་པར་གཏིང་དུ་འཛུལ་ནས་སྐྱོད་ཐུབ་པའི་དམག་གྲུ་ཞིག་གོ །
གཏིང་གྲུའི་དམག་དཔུང༌,གཏིང་གྲུ་ལ་བརྟེན་ནས་ཕ་རོལ་གྱི་དམག་གྲུ་གཏོར་བ་དང༌། མཚོ་ངོགས་ཀྱི་དམིགས་འབེན་ལ་འཇབ་རྒོལ་བྱེད་པའི་དམག་དཔུང་ཞིག་གོ །
གཏིང་དོང,ས་འོག་ནས་གཏེར་དངོས་ལེན་ཚེ་རླུང་འོང་བ་དང་ཆུ་འབུད་པའི་ཕྱིར་དུ་བཟོས་པའི་ས་ངོས་ཀྱི་ཐོན་སྒོ་དང་ཐད་ཀར་མ་འབྲེལ་བའི་དོང་ལག་ཅིག་གོ །
གཏིང་བྲག,རྒྱ་མཚོ་དང་ཆུ་ཀླུང་གི་གཏིང་ན་མི་མངོན་པར་གནས་པའི་གྲུ་གཟིངས་སོགས་ཀྱི་བགྲོད་ལམ་ལ་བར་ཆད་དུ་གྱུར་པའི་བྲག་རྡོ་སོགས་སོ། །
གཏིང་རྒོལ་གནམ་གྲུ,དགྲ་ཟླའི་ཆུར་འཛུལ་དམག་གྲུ་བཤེར་འཚོལ་བྱས་ནས་རྡུང་རྡེག་བྱེད་པའི་གནམ་གྲུ་དང་ཐད་འཕུར་འཕྲུལ་ཆས་ཏེ། དེ་དག་ལ་སྒྲར་བརྟེན་བཤེར་འཚོལ་འཕྲུལ་ཆས་དང་ཆུར་འཛུལ་གྲུ་ལ་རྡུང་རྡེག་བྱེད་ཆས་ཀྱི་ཆུ་འབོམ་དང་ཆུ་གཏིང་འགད་མདེལ་སོགས་ཀྱིས་དྲག་ཆས་སྤྲས་ཡོད་དོ། །
གཏིང་ལམ,༡ ས་འོག་ལྕགས་ལམ་ཞེས་པའི་ཚིག་སྡུད་དང༌། ༢ གཏིང་ལམ་བསྟར་འཁོར་དང་འདྲའོ། །
གཏིང་ལམ་བསྟར་འཁོར,མི་གྲངས་ཕོན་ཆེ་སའི་གྲོང་ཁྱེར་དག་གི་ས་འོག་ཏུ་ལྕགས་ཀྱི་འཕལ་ལམ་ལ་བརྟེན་ནས་བགྲོད་ཅིང་འཁོར་སྒྲོམ་མང་པོ་རྒྱུན་གཅིག་ཏུ་སྦྲེལ་བའི་འགྲིམ་འགྲུལ་ཡོ་བྱད་ཅིག་གོ །
གཏིང་ལམ་འབབ་ཚིགས,ས་འོག་བསྟར་འཁོར་གྱི་འབབ་ཚིགས་སོ། །
གཏིང་སྲོལ,མངོན་གསལ་གྱི་གཏན་ཁེལ་དང་ཡིག་ཆ་སོགས་མེད་པར་སྤྱི་ཚོགས་ཀྱི་འཚོ་བའི་ཁྲོད་དུ་ཁྱབ་ཅིང་ཀུན་གྱི་དང་ལེན་བྱེད་པའམ་ངེས་པར་བརྩི་བའི་སྒྲིགས་སྲོལ་ལོ། །
གཏུག་ཁྲིམས,རྒྱལ་ཁབ་ཀྱི་ཉེས་དོན་དང་དམངས་དོན་སོགས་ཀྱི་གཏུག་བཤེར་ཁྲིམས་སྲོལ་ལོ། །
གཏུག་ནོར,གྱོད་དོན་གཏུག་ནོར་དུ་སོང་བའི་བྱ་སྤྱོད་དོ། །
གཏུག་བྱ། ཞུ་སྦྱོར་ཕྱི་མ,ཁྲིམས་ཁང་ལ་གཏུག་པར་བྱ་བའི་སྤྱི་དམངས་དང་ཁྲིམས་མི་དང་རྩ་འཛུགས་དང་ལས་ཁུངས་སོགས་སོ། །
གཏུག་མཁན། ཞུ་སྦྱོར་སྔ་མ,ཁྲིམས་ཁང་ལ་གཏུག་བཤེར་བྱེད་མཁན་གྱི་སྤྱི་དམངས་དང་ཁྲིམས་མི་དང་རྩ་འཛུགས་པ་དང་ལས་ཁུངས་སོགས་སོ། །
གཏུགས་བཤོལ,སྔར་གྱོད་དོན་ཁྲིམས་གཏུག་བྱས་པ་ལས་བཤོལ་བའམ་ཁྲིམས་གཏུག་མི་བྱེད་པའོ། །
གད་སྙིགས་སྣོད་སྦུགསྙིགས་དོང༌,ཁང་བརྩེགས་ཀྱི་སྐས་ཚན་གཅིག་གི་གད་སྙིགས་རྣམས་རང་རང་གི་ཐད་ཀ་ནས་འོག་ཏུ་འབཽ་སའི་རྩིག་བར་སྙིགས་དོང་ངོ༌། །
གདགས་ཐིག,དཔང་འཛིན་ཁྲོམ་རའི་ཐོག་གི་ཚོང་གོང་ཇེ་དམའ་རུ་སོང་བའི་མཚོན་ཐིག་ཅིག་གོ །
གདགས་བྱང༌,སྨན་པ་དང་ཚོང་ཞབས་པ་དང་ལས་བཟོ་པ་དག་གིས་བྱ་བ་སྒྲུབ་པའི་སྐབས་སུ་བྲང་ཁར་གདགས་པའི་བྱང་བུའོ། །
གདང་ཕྲལ,རླངས་འཁོར་སོགས་ཀྱི་གདང་རིམ་ལས་ཕྲལ་ཏེ་སྟོང་གདང་དུ་བཞག་པའོ། །
གདང་མཆོང་རྒྱུག་འགྲན། བརྒལ་རྒྱུག,རྒྱུག་ལམ་དུ་བར་ཐག་ངེས་ཅན་རེའི་མཚམས་སུ་འགོག་བྱེད་ཀྱི་གདང་བུ་བསྒྲིགས་ཏེ་ལུས་རྩལ་པ་རྣམས་གདང་བུ་དག་གི་སྟེང་ནས་ཕར་མཆོང་བཞིན་བརྒལ་ཏེ་རྒྱུག་འགྲན་བྱེད་པའི་ལུས་རྩལ་གྱི་རྣམ་གྲངས་ཤིག་གོ །
གདང་རིམ་བརྗེ། གདང་བརྗེ,འཕྲུལ་སྒུལ་འཁོར་ལོའི་རིགས་ཀྱི་བང་འགྲོས་མྱུར་བུལ་གྱི་གདང་རིམ་བརྗེ་བའོ། །
གདང་སྐས། ལས་ཁྲི,ཁང་པ་མཐོན་པོའི་ལྡེབས་ངོས་ལ་ལས་ཀ་སྒྲུབ་པ་སོགས་ཀྱི་ཚེ་བཀོལ་བར་བྱ་བའི་ལྕགས་སྐས་ཤིག་གོ །
གདངས་གནས,བརྗོད་བྱའི་དོན་མ་འདྲེས་པར་སོ་སོར་འབྱེད་པའི་ནུས་པ་དང་ལྡན་པའི་སྐད་གདངས་ཀྱི་རྩོམ་གཞི་རྣམས་སོ། །
གདངས་ཚད,སྒྲ་གདངས་མཐོ་དམན་གྱི་ཚད་དོ། །
གདངས་འདྲེས་དྲིལ་སྒྲ,གདངས་དུ་མ་ལྷན་དུ་འདྲེས་ཤིང་དངོས་མའི་ཉམས་ཀྱང་ཡོད་པའི་ལག་འཕྲིན་དྲིལ་བརྡ་ཞིག་གོ །
གདན་གཞག་ཁ་པར,དུས་རྒྱུན་གནས་གཅིག་ཏུ་གཏན་ཁེལ་ཏེ་འཇོག་པའི་ཁ་པར་རོ། །
གདན་གཞག་ཁ་པར,ཅོག་ཙེ་སོགས་ཀྱི་སྟེང་དུ་གཞག་པར་བྱ་བའི་ཁ་པར་རོ། །
གདན་གཞག་ཁ་པར,གདན་གཞག་ཁ་པར་གྱི་འགྲེལ་བར་ལྟོས།
གདན་གཞག་ཆུ་ཚོད། སྟེགས་གཞག་དུས་ཅོང༌,ཅོག་ཙེ་སོགས་ཀྱི་ཐོག་ཏུ་གཞག་རྒྱུའི་ཆུ་ཚོད་དོ། །
གདན་གཞག་རྩིས་འཕྲུལ,ཅོག་ཙེའི་ཐོག་ཏུ་གཞག་བྱའི་རྩིས་འཕྲུལ་ཅུང་ཟད་ཆེ་བའི་རིགས་སོ། །
གདན་མུས,མི་སྣ་གདན་ཞུ་བྱས་ཏེ་གནས་པའི་སྐབས་སོ། །
གདན་ཞུ་དང་ལེན,གཞན་གྱི་གདན་འདྲེན་ཞུས་པ་ཁས་བླངས་པའོ། །
གདན་ཞུ་དང་ལེན,ལས་དོན་སོགས་ཀྱི་ཆེད་དུ་ཕ་རོལ་པོས་གདན་འདྲེན་ཞུས་པ་དང་དུ་བླངས་པའོ། །
གདན་ཞུ་མཚམས་འཇོག,གདན་ཞུ་བྱེད་མཚམས་འཇོག་པའོ། །
གདན་ཞུ,སྤྱི་བསྒྲགས་ཀྱི་རྣམ་པས་ལས་སྒྲུབ་མི་སྣ་སོགས་གདན་འདྲེན་བྱེད་པའོ། །
གདན་ཞུ,མི་སྣ་གདན་འདྲེན་ཞུས་ནས་བྱ་བ་བསྒྲུབ་ཏུ་བཅུག་པའོ། །
གདན་ཞུས་ཕྱིར་སློག,གདན་འདྲེན་ཞུ་བའི་དུས་མཚམས་འཇོག་པའོ། །
གདན་འཁོད,གདན་ལ་འཁོད་པའོ། །
གདན་འདྲེན,མི་སྣ་གདན་འདྲེན་ཞུ་བའོ། །
གདན་འཛིན,ཁྲིམས་ལུགས་ཀྱིས་གཏན་ལ་ཕབ་པའི་རྣམ་པ་བཞིན་དུ་བཟོས་ཤིང་དངུལ་ལམ་ནོར་རྫས་གཏོང་ལེན་གྱི་གྲངས་བྲིས་པའི་དཔང་ཡིག་སྟེ། གཙོ་བོ་གཏོང་འཛིན་དང་བེད་འཛིན་དང་བསྐུར་འཛིན་རྣམས་སོ། །
གདན་རྩལ,ཟློས་གར་གྱི་རྨང་གཞིའི་རྩལ་སྦྱོང་ཞིག་སྟེ། གདན་གྱི་སྟེང་ནས་སྦྱང་དགོས་པས་དེ་སྐད་ཅེས་བཏགས་སོ། །
གདན་སྒྲོམ,རླངས་འཁོར་རིགས་ཀྱི་སྦོའི་ལྕགས་ཀྱི་སྒྲོམ་གཞིའོ། །
གདམ་མི། འདེམ་སྒུག་པ,འདེམ་བསྐོ་བྱེད་པའི་སྐབས་སུ་སྔོན་ནས་གདམ་བྱར་གྲ་སྒྲིག་བྱས་པའམ་གཞན་གྱིས་གདམ་པར་སྒུག་པའི་མིའོ། །
གདམ་ཚན་བྱང་བུ,གདམ་དུ་རུང་བའི་རྣམ་གྲངས་ལྷན་དུ་བཀོད་པའི་བྱང་བུ་ཞིག་གོ །
གདམ་ཟས,ཕྱོགས་གཅིག་ཏུ་བཤམས་པའི་ཟས་སྣ་མང་པོ་ལས་རང་དགར་བདམས་ནས་ཟ་ཆོག་པའི་འཚལ་མའོ། །
གདར་གཟུགས,དཀྱུས་ཞིང་གི་ཚད་མི་འདྲ་ཞིང་ངོས་ཟུར་ཐམས་ཅད་དྲང་ཟུར་ཅན་གྱི་མཉམ་གཤིབ་ངོས་དྲུག་མའོ། །
གདུག་སྤྱོད་པ,གདུག་རྩུབ་ཀྱི་སྤྱོད་པས་མི་གཞན་ལ་གནོད་པ་བྱེད་པའམ་སྤྱི་ཚོགས་ཀྱི་སྒྲིག་ལམ་དཀྲུག་པར་བྱེད་པའི་མི་ངན་ནོ། །
གདུག་སྲིད,དབང་སྒྱུར་པས་ཡ་ང་སྙིང་རྗེ་མེད་པར་མི་དམངས་ལ་དྲག་གནོན་དང་བཤུ་གཞོག་བྱེད་པའི་གདུག་རྩུབ་ཀྱི་ཆབ་སྲིད་དོ། །
གདུགས་དམག,གནམ་གྲུ་ལས་མཆོང་གདུགས་ལ་བརྟེན་ནས་ས་ཐོག་ཏུ་འབབ་པའི་དམག་གོ །
གདུགས,ཉི་འོད་དང་ཆར་བ་འགོག་པའི་གདུགས་སོ། །
གདུང་མ,ཁང་པའི་ལྕམ་ཤིང་གི་སྣེ་བརྟེན་སའི་གདུང་མ་གཙོ་བོའོ། །
གདུང་མ་གླིང་བཞི,ཁང་པ་བཟོ་བསྐྲུན་གྱི་རྒྱུ་ཆར་བཀོལ་བའི་གདུང་མ་གླིང་བཞི་ཅན་ནོ། །
གདུང་ཟམ,ཤིང་དང་ཨར་འདམ་སོགས་ཀྱི་གདུང་མ་ལས་བཟོས་པའི་ཟམ་པའོ། །
གདུབ་དྲིལ,སིལ་སིལ་གྱི་སྒྲ་འབྱིན་པའི་རོལ་མོའི་བྱེ་བྲག་ཅིག་གོ །
གདུབ་འཛུལ,མི་དང་གཅན་གཟན་སོགས་གདུབ་གོར་གྱི་དཀྱིལ་ནས་ཕར་མཆོང་ཞིང་བགྲོད་པར་བྱེད་པའི་རྩེད་མོ་ཞིག་གོ །
གདུབ་སྦྱོང༌,རོལ་མོའི་རམ་འདེགས་དང་བསྟུན་ནས་ལག་ཏུ་འགྱིག་སྦུག་གི་གདུ་བུ་ཐོགས་ཏེ་སྦྱོང་བར་བྱེད་པའི་སྒྱུ་རྩལ་ལུས་སྦྱོང་ཞིག་གོ །
གདུས་ཚོད,གདུས་ནས་ཚོས་པར་བྱས་པའི་ཚོད་མ་དྭངས་ཁུ་ཅན་ནོ། །
གདུ་བུ,ལག་པའི་མཁྲིག་མའམ་རྐང་བར་བསྐོན་བྱའི་རྒྱན་ཆ་ཞིག་གོ །
གདེང་ཚོད,བྱ་དངོས་གང་ཞིག་ཁོང་དུ་ཆུད་པའི་ཡིད་ཆེས་སམ་སྤོབས་པའོ། །
གདོང་ཁེབས,དུག་དང་མཚོན་ཆ་སོགས་འགོག་བྱེད་དང་དབྱུག་གྲུག་རྒྱག་སྐབས་གྱོན་རྒྱུའི་གདོང་སྐྱོབ་བྱེད་ཀྱི་ཁེབས་ཅིག་གོ །
གདོང་ཕྱིས་ཤོག་བུ། གདོང་ཤོག,གདོང་གཙང་བར་འབྱིད་བྱེད་ཀྱི་ཤོག་བུའོ། །
གདོང་ཟུར,མི་སྙོམས་པའི་ངོས་ཀྱི་གདོང་དང་ཟུར་རོ། །
གདོང་ལེན,༡ དམག་གི་རུ་འདྲེན་པ་དང༌། ༢ བྱ་བའི་སྔོན་དུ་འགྲོ་བའི་མི་དང༌། ༣ ལྒང་ལི་རྩེ་བ་སོགས་ཀྱི་སྐབས་སུ་ཕར་རྒོལ་གྱི་གལ་ཆེའི་འགན་ཁུར་ཅན་གྱི་རུ་མིའོ། །
གདོང་སྐྱོ,བཞིན་འཆོས་ཀྱི་སྐབས་སུ་གདོང་ལ་བྱུགས་པའམ་སྦྱར་ནས་སླར་བཀོག་ཚེ་བ་སྤུའི་ཁུང་བུར་ཡོད་པའི་དྲེག་པ་བཏོན་ཏེ་ཤ་མཉེན་ཞིང་བཞིན་རས་མཛེས་པར་བྱེད་པའི་འགྱིག་སྐྱོ་ཞིག་གོ །
གདོང་སྐྱོབ,དབྱུག་གྲུག་འཛིན་མཁན་གྱི་ངོ་གདོང་སྲུང་བྱེད་དོ། །
གདོང་སྦྱར་སྐྱི་ཤོག,གདོང་ལ་སྦྱར་ནས་སླར་བཀོག་སྟེ་ཚི་དྲེག་འབྱིན་པ་སོགས་བྱེད་པའི་སྐྱི་མོའམ་ཤོག་བུའི་རྣམ་པ་ཅན་གྱི་མཛེས་འཆོས་ཀྱི་ཡོ་བྱད་ཅིག་གོ །
གདོང་སྲིན,སྣ་གདོང་གི་རུས་པའི་སྲིན་ནད་དོ། །
གདོད་མི,གནས་གང་ཞིག་ཏུ་གདོད་མའམ་ཐོག་མའི་དུས་ནས་ཡོད་པའམ་གཉུག་མར་གནས་པའི་མིའོ། །
གདོད་སྐྱེས་སྲོག་ཆགས,གཟུགས་ཕྲ་ཞིང་གྲུབ་སྟངས་སླ་བའི་གདོད་སྐྱེས་ཕྲ་ཕུང་ཆིག་རྐྱང་ཅན་གྱི་སྲོག་ཆགས་རིགས་ཏེ། ད་སྔོན་མིང་དུ་བཏགས་པ་ཁྲི་ཕྲག་དྲུག་ལྷག་ཡོད་ཅིང་ཕལ་ཆེ་བ་འགྱུར་རྡོ་ཡིན་པར་བཤད་དོ། །
གན་རྒྱ,ཐུན་མོང་དུ་བྱ་བ་གང་རུང་ཞིག་བསྒྲུབ་པའི་ཆེད་དུ་དོ་བདག་ཕྱོགས་གཉིས་སམ་དུ་མས་ལྷན་གྲོས་ཀྱིས་རང་རང་གི་ཁེ་དབང་དང་འོས་འགན་གཏན་འབེབས་བྱས་ནས་བཞག་པའི་ཁ་དན་ཚིག་གནས་ཀྱི་བསྲུང་ཡིག་གོ །
གན་རྒྱ་འཇོག,ཕྱོགས་གཉིས་སམ་དུ་མས་ལྷན་དུ་བྱ་བ་སྒྲུབ་ཚེ་སོ་སོའི་ཁེ་དབང་དང་འོས་འགན་རྣམས་གསལ་བོར་གཏན་ཁེལ་བྱ་བའི་ཆེད་ཀུན་གྱིས་ཐུན་མོང་དུ་བརྩི་བསྲུང་བྱ་དགོས་པའི་ཡི་གེ་བྲིས་ཏེ་འཇོག་པའོ། །
གནད་ཆེན་གོ་གནས,གནད་འགག་ཆེ་སར་ཡོད་པའི་ལས་ཀའི་གོ་གནས་སོ། །
གནད་ཆེན་གྱོད་གཞི། གནད་གྱོད,གལ་འགང་ཆེ་བའི་གྱོད་གཞིའོ། །
གནད་བཤུས,གནད་ནས་བསྡུས་ཏེ་བཤུ་བའམ་བཤུས་ཟིན་པའི་དོན་གནད་དོ། །
གནད་མདོ་འདྲི་གླེང༌,གནད་དོན་གྱི་འགག་རྩ་དང་མི་རྣམས་ཀྱིས་ལྷན་ཅིག་ཏུ་དོ་སྣང་བྱེད་ས་ལ་འདྲི་གླེང་བྱེད་པའི་ལེ་ཚན་ཞིག་གོ །
གནད་ཟིན,གྲོས་ཚོགས་སོགས་ཀྱི་དོན་གནད་ཟིན་བྲིས་སུ་ཕབ་པའི་ཡི་གེའོ། །
གནམ་ཁབ,སྡོད་རྩའི་ནང་དུ་རྒྱག་རྒྱུའི་སྨན་ཁབ་སྟེ། སྨན་ཆུའི་སྣོད་མཐོ་སར་བཏེགས་ནས་ཁྲག་རྩའི་ནང་དུ་རིམ་བཞིན་འབབ་ཏུ་འཇུག་པའོ། །
གནམ་ཁབ་དམ་བི,གནམ་ཁབ་ཀྱི་སྨན་ཆུ་བླུག་སའི་སྣོད་དོ། །
གནམ་ཁབ་རྒྱག་པ,སྨན་ཆུའི་སྣོད་མཐོ་སར་བཀལ་ཅིང་དཔྱངས་ཏེ་སྦུག་ཁབ་བརྒྱུད་ནས་རྩ་ནང་དུ་སྨན་ཆུ་འདྲེན་པར་བྱེད་པའོ། །
གནམ་གོ་ལ,ལྟ་བ་པོ་རང་ཉིད་ལྟེ་བར་བྱས་ཏེ་གནམ་ལ་བལྟས་པ་ན་ཟླུམ་ཕྱེད་མཁའ་དབྱིངས་ཀྱི་གུར་ཁྱིམ་ལྟར་དུ་སྣང་བ་དེ་ལ་གཟའ་སྐར་རྣམས་ཀྱི་གནས་དང་འཁོར་བགྲོད་ལ་ཞིབ་འཇུག་བྱ་ཆེད་གནམ་གོ་ལ་ཞེས་རྟོག་པའི་སྒོ་ནས་བཏགས་པ་ཞིག་སྟེ། དེ་ཡང་ས་ལྟེ་ཟླུམ་གུར་གྱི་ལྟེ་བ་བྱས་པ་ལ་ས་དཀྱིལ་གནམ་གོ་ལ་དང༌། ཉི་མ་ལྟེ་བར་བྱས་པ་ལ་ཉི་དཀྱིལ་གནམ་གོ་ལ་ཞེས་བྱའོ། །
གནམ་གོང༌,རིན་གོང་ཧ་ཅང་ཆེན་པོའོ། །
གནམ་གྲུ,ནམ་མཁའི་དབྱིངས་སུ་བགྲོད་ཐུབ་པའི་འཕུར་སྐྱོད་དང་འགྲིམ་འགྲུལ་གྱི་ཡོ་བྱད་ཅིག་གོ །
གནམ་གྲུ་ཐང༌། གནམ་ཐང༌,གནམ་གྲུ་འཕུར་འབབ་འཇོག་གསུམ་བྱ་ཡུལ་གྱི་ཐང་ངོ༌། །
གནམ་གྲུ་བརྗེ་བ,ལམ་བར་ནས་གནམ་གྲུ་གཞན་དུ་བརྗེ་བའོ། །
གནམ་གྲུ་འཇོག་ཁུལ,གནམ་གྲུ་ཐང་གི་གནམ་གྲུ་གཞག་སའི་ས་ཁུལ་ལམ་ལྷས་སོ། །
གནམ་གྲུའི་མཛོད,གནམ་གྲུ་གཞག་སའི་མཛོད་དམ་ཁང་པའོ། །
གནམ་གྲུར་འཇུག་བྱང༌། འཇུག་བྱང༌,འགྲུལ་པ་གནམ་གྲུའི་ནང་འཇུག་ཆོག་པ་མཚོན་པའི་ཡིག་བྱང་ཞིག་གོ །
གནམ་གྲུར་སྒུག་ཁང༌,འགྲུལ་པ་རྣམས་ཀྱིས་གནམ་གྲུར་བསྒུགས་ཏེ་ངལ་གསོ་སའི་ཁང་ཆེན་ནོ། །
གནམ་ཐང་ཐོག་ཁང༌,གནམ་གྲུ་ཐང་གི་བྱེད་སྒོའི་ལས་གཉེར་ཐོག་ཁང་ངོ༌། །
གནམ་ཐང་བསྐྲུན་གླ,གནམ་གྲུའི་འཛིན་བྱང་གི་དངོས་ཀྱི་རིན་ཐང་ལས་གཞན་པའི་ཟུར་སྣོན་གླ་ཆ་ཞིག་སྟེ། གནམ་གྲུའི་འབབ་ཐང་འཛུགས་སྐྲུན་གྱི་ཕྱིར་དུ་བསྡུས་པའི་དངུལ་ལོ། །
གནམ་པང༌། གནམ་རྒྱན,ཁང་པའི་གནམ་རྒྱན་གྱི་པང་གཅལ་ལོ། །
གནམ་པང༌། དྲལ་པང༌,ཁང་པའི་ལྕམ་ངོས་སུ་སྤྲད་པའི་གྲལ་པང་ངོ༌། །
གནམ་པང་གློག་སྒྲོན། གནམ་སྒྲོན,ཁང་པའི་གནམ་པང་ངོས་ཀྱི་གློག་སྒྲོན་ནོ། །
གནམ་བདག་ཆོས་པ,གནམ་བདག་ཆོས་ལུགས་ལ་དད་པ་བྱེད་པ་དང་དེ་ཉིད་ཉམས་ལེན་བྱེད་མཁན་གྱི་མིའོ། །
གནམ་ཟམ,གཞུང་ལམ་གྱི་སྟེང་གི་བར་སྣང་དུ་བཙུགས་པའི་རྐང་ཐང་འགྲོ་སའི་ཟམ་ལམ་མོ། །
གནམ་འཁོར,འཁོར་ལོའི་མུ་འཁྱུད་ལ་མི་འདུག་སྣོད་ཀྱི་སྒམ་མང་པོ་དཔྱང་པའི་ནང་དུ་མི་བསྡད་དེ་ནམ་མཁའ་ནས་འཁོར་བའི་རོལ་རྩེད་གླིང་གི་རྩེད་ཆས་ཤིག་གོ །
གནམ་རིག་ཁང༌,ཆེད་དུ་གནམ་རིག་གི་ཤེས་བྱ་ཁྱབ་གདལ་དུ་གཏོང་བའི་ལས་ཁུངས་སོ། །
གནམ་རིག་ལས་ཁུངས,གཟའ་སྐར་སོགས་ལ་ཆེད་དུ་ལྟ་དཔྱད་ཚད་འཇལ་དང་ཞིབ་འཇུག་བྱེད་པའི་ལས་ཁུངས་སོ། །
གནམ་སྐུད,གློག་སྡུད་ཀྱི་རླབས་སྤྲོ་བ་དང་སྡུད་པར་བྱེད་པའི་བསྒྲིག་ཆས་ཤིག་གོ །
གནམ་སྒྲོན,ཁང་པའི་གནམ་གཅལ་གྱི་ངོས་སུ་འཕྱང་བར་བྱ་བའི་གློག་སྒྲོན་ནོ། །
གནམ་སྒྲོན,རླངས་འཁོར་སོགས་ཀྱི་སྟེང་ངོས་ན་ཡོད་པའི་གློག་སྒྲོན་ནོ། །
གནའ་གཞུང༌,གནའ་རབས་ཀྱི་དཔེ་གཞུང་ངོ༌། །
གནའ་བ,འོ་འཐུང་སྲོག་ཆགས་རི་དྭགས་ཀྱི་རིགས་ཤིག་སྟེ། སྤུ་མདོག་སྐྱ་བོ་ལྟོ་ཐེར་དཀར་སྐྱ། མཇུག་སྣེ་ནག་པོ། རྨིག་པ་ཁ་དབྲག ཕོའི་རིགས་ལ་རྭ་སྦོམ་པོ་ལེབ་ལ་གཉེར་རིས་ཅན་འཁྱིལ་བ། མོའི་རིགས་ཀྱི་རྭ་ཕྲ་ལ་ཐུང་བ་གྱེན་དུ་ཕྱོགས་པ། བང་མགྱོགས་ཤིང་རྫ་བྲག་ལ་འཛེག་མཁས་པ་ཞིག་གོ །
གནའ་བོའི་བཟོ་བསྐྲུན,གནའ་བོའི་དུས་ཀྱི་རྣམ་པ་དང་ཁྱད་ཆོས་ལྡན་པའི་བཟོ་སྐྲུན་དངོས་པོའོ།།
གནའ་རྟོག་རིག་པ,གནའ་བོའི་ཤུལ་བཞག་གི་རིག་རྫས་སོགས་ལ་བརྟེན་ནས་གནའ་བོའི་ལོ་རྒྱུས་ལ་རྗེས་དཔག་གི་སྒོ་ནས་ཞིབ་འཇུག་བྱེད་པའི་རིག་པའི་ཚན་ཁག་ཅིག་གོ །
གནའ་སྡོང༌,ལོ་ངོ་མང་པོ་སོང་བའི་སྡོང་རྒས་ཀྱི་རིགས་སོ། །
གནའ་སྤྲ། རྡོ་སྤྲ,ས་གཤིས་ཆགས་རིམ་ནང་རིམ་གྱིས་བྱུང་བའི་འགྱུར་རྡོའི་སྤྲ་རིགས་སོ། །
གནའ་སྲོལ,གནའ་བོའི་ལུགས་སྲོལ་རྙིང་པའོ། །
གནའ་སྲོལ,སྔར་གྱི་ལུགས་སྲོལ་དང་ལམ་ལུགས་རྙིང་པའོ། །
གནའ་སྲོལ་ཞབས་བྲོ,གནའ་བོའི་དུས་ནས་དར་བའི་དཔེ་མཚོན་གྱི་ཞབས་བྲོའི་རིགས་སོ། །
གནའི་སྐྱེ་དངོས,གནའ་རབས་ཀྱི་སྲོག་ཆགས་དང་རྩི་ཤིང་གི་བསྡུས་མིང་སྟེ། དེའི་འགྱུར་རྡོ་འགའ་ཞིག་ད་ལྟའང་མཐོང་རྒྱུ་ཡོད་དོ། །
གནས་ཁང་བདག་པོ། ཁང་བདག,གནས་ཚང་ཕར་གཡོར་མཁན་ནམ་གླ་གཏོང་མཁན་གྱི་བདག་པོའོ། །
གནས་གླ,གློག་བརྙན་ནམ་བྲོ་གར་ཁང་སོགས་ཀྱི་འདུག་གནས་ཐམས་ཅད་དམ་ཕལ་མོ་ཆེ་ཞིག་གླ་བར་བྱེད་པའོ། །
གནས་ངེས་མེད,ཕྱོགས་བཞིའི་གནས་ངེས་པ་མེད་པའོ། །
གནས་བརྟན་ཤིང༌,ཤིང་སྡོང་ཆེ་བའི་རིགས་ཤིག་སྟེ། ལོ་མ་ལེབ་རིང་རྩེ་རྣོན་ཅན། དབྱར་སྟོད་མེ་ཏོག་བཞད་པ་འབྲས་བུ་སྒོང་དབྱིབས་སམ་མིའི་མགོ་བོ་དང་འདྲ་བ་ལ་ཤུན་པ་མཐུག་པོ་ཆོས་གོས་དང་འདྲ་ཞིང་རྒྱང་ནས་བལྟས་ན་གནས་བརྟན་ཆོས་གོས་མནབས་པ་དང་འདྲ་བས་དེ་ལྟར་བཏགས་པར་གྲགས་སོ། །
གནས་བྱ,ཁང་བྱེའུ་དང་འཇོལ་མོ་དང་སྐྱ་ག་སོགས་དུས་རྒྱུན་དུ་གནས་ངེས་ཅན་དུ་སྡོད་པའི་འདབ་ཆགས་ཀྱི་རིགས་སོ། །
གནས་མཆོག,ཆོས་ལུགས་ཀྱི་སྐུ་གསུང་ཐུགས་རྟེན་བཞུགས་གནས་མཆོག་ཏུ་གྱུར་པ་དང༌། ལོ་རྒྱུས་ཀྱི་དོན་སྙིང་ཆེན་པོ་ལྡན་པའི་ས་གནས་སོ། །
གནས་མི་འགན་གསུམ་གཏན་འཁེལ,ལས་གནས་དང་ལས་མི་དང་ལས་འགན་གསུམ་ངེས་གཏན་བྱས་པའོ། །
གནས་ཚུལ,དངོས་པོ་རྣམས་ཀྱི་གནས་ཚུལ་སྣ་ཚོགས་སོ། །
གནས་ཞུགས,རང་ཉིད་ཀྱི་སྡོད་གནས་སུ་བསྡད་པའོ། །
གནས་འཆའ,ས་ཆ་གང་རུང་ཞིག་ཏུ་གནས་སྐབས་སུ་སྡོད་པའོ། །
གནས་འཆའི་དཔང་ཡིག,རྒྱལ་ཁབ་ཅིག་ཏུ་གནས་སྐབས་ཙམ་རིང་སྡོད་ཆོག་པའི་དཔང་ཡིག་གོ །
གནས་འཆའི་དབང་ཆ,ཁབ་གཅིག་གི་སྲིད་གཞུང་གིས་རྒྱལ་ཁབ་དེའི་ཁྲིམས་ལུགས་ཀྱི་གཏན་འབེབས་ལྟར་ཕྱི་རྒྱལ་གྱི་མི་རྒྱལ་ཁབ་དེར་གནས་སྐབས་ཙམ་ལ་སྡོད་ཆོག་པའི་དབང་ཆ་སྤྲད་པའོ། །
གནས་ཡོད་རིང་ལུགས,དུས་རབས་ཉི་ཤུ་པའི་ལོ་རབས་སུམ་ཅུ་པ་ནས་ནུབ་ཕྱོགས་སུ་དར་བའི་དེང་རབས་མཚན་ཉིད་རིག་པའི་ལྟ་བ་ཞིག་གོ །
གནས་སོན། ཚད་སླེབས,གཏན་འབེབས་ཀྱི་གནས་སུ་སོན་པ་དང༌། རེ་འདུན་གང་བའི་ཚད་དུ་སླེབས་པའོ། །
གནས་སྟངས,གསོ་རིག་གི་གཞུང་དུ། ལུས་ཀྱི་འདུག་སྟངས་ཚུགས་ཀ་གཅིག་གི་ཐོག་ཏུ་རྒྱུན་བསྲིངས་པའི་དོན་ནོ། །
གནས་སྤོ། སྐྱས་འདེགས,ཚང་གནས་སྤོ་བ་སྟེ། དུས་བྱ་དང་ཉ་སོགས་ཀྱིས་དུས་ཚིགས་ཀྱི་འགྱུར་ལྡོག་ལྟར་ཚང་གནས་གཞན་དུ་སྤོ་བའོ། །
གནས། ཡུལ,བྱེད་སྒོ་སོགས་སྤེལ་སའི་གནས་སམ་ཡུལ་ལོ། །
གནུར་འདེད,རྒྱ་ལུགས་གསོ་རིགས་པས་མིའི་ལག་པས་ལུས་སྟེང་གི་རྩ་དཀར་ནག་དང་གསང་མིག་ལ་འཕུར་མཉེད་སོགས་ཀྱི་སྒོ་ནས་བཅོས་ཐབས་བྱེད་པའོ། །
གནོད་ཁུལ,གནོད་འཚེ་ཐེབས་པའི་ས་ཁུལ་ལོ། །
གནོད་ཐེབས་མི་དམངས། གནོད་དམངས,ས་འགུལ་དང་རྒྱ་མཚོ་འཕྱུར་པ་དང་རླུང་འཚུབ་དང་གངས་གནོད་སོགས་ཀྱི་གནོད་འཚེ་ཐེབས་པའི་ས་ཁུལ་གྱི་མི་དམངས་སོ། །
གནོད་བབས,གནོད་འཚེ་སྣ་ཚོགས་ཐེབས་པའི་བབས་སམ་གནས་ཚུལ་ལོ། །
གནོད་ཡུལ,གྱོང་ཁེལ་པའམ་སྲོག་ལ་གནོད་འཚེ་ཐེབ་ཡུལ་གྱི་མིའོ། །
གནོད་སྲིད,གནོད་བྱེད་དུ་གྱུར་པའི་ཆབ་སྲིད་ཀྱི་བྱེད་ཐབས་སོ། །
གནོན་ཤུགས,༡ དངོས་པོ་རྣམས་ཀྱི་སྟེང་ནས་མར་ལ་གནོན་པའི་ཤུགས་དང༌། ༢ མི་རྣམས་ལ་གཞན་གྱིས་མགོ་གནོན་དང་བཙན་སྐུལ་གྱི་ཤུགས་དང༌། ༣ འགན་ཁག་གང་རུང་ཞིག་དང་དུ་བླངས་པ་ལས་བྱུང་བའི་སེམས་ཁྲལ་ལོ། །
གབ་མྱུལ,རང་མིའི་ནང་དུ་གབ་སྟེ། གཞན་ཕྱོགས་ཀྱི་བྱ་བ་སྒྲུབ་པའི་མྱུལ་མའོ། །
གབ་ཚིག། ཁེད,དངོས་ཀྱི་བརྗོད་བྱ་གབ་སྟེ་སྟོན་པའི་ཚིག་གོ །
གབ་ཟུར། ཁེད་ཟུར,གབ་ལན་གྱི་ཕྱོགས་སྟོན་པའི་ཚིག་ཟུར་རོ། །
གབ་ཡུན། གབ་པའི་དུས,འགོ་ནད་སོགས་ལུས་ལ་ཕོགས་པ་ནས་ནད་རྟགས་ཕྱི་རུ་མངོན་པའི་བར་གྱི་ཡུན་ནམ་སྐབས་སོ། །
གབ་རེས,མི་གཅིག་གི་མིག་གཉིས་བཀབ་སྟེ་ལག་པས་ནོམ་ཉུག་བྱེད་ཀྱིན་ཅིག་ཤོས་གར་ཡོད་འཚོལ་བའི་བྱིས་པའི་རྩེད་མོ་ཞིག་གོ །
གབ་ལན། ཁེད་ལན,གབ་ཚིག་གི་ལན་ནོ། །
གཙང་ཁེབས,བུད་མེད་ལ་ཟླ་མཚན་འབབ་པའི་སྐབས་སུ་བཀོལ་བར་བྱ་བའི་གཙང་ཤོག་ཅིག་གོ །
གཙང་གསུམ་འབྱུང་ཡུལ,རྨ་ཆུ་རྫ་ཆུ་འབྲི་ཆུ་གསུམ་གྱི་འབྱུང་གནས་དངོས་སམ་འབྱུང་ཁུངས་དེ་དག་ལ་གཏོགས་པའི་ཡུལ་ཁམས་སྤྱིའོ། །
གཙང་ཉོ,བཟོ་ཚོང་བདག་པོས་ཁེ་ལས་གཞན་དག་གི་རྒྱུ་ནོར་མ་ལུས་པར་ཉོ་བའོ། །
གཙང་ཉོ,ཚོང་ཡའི་དངོས་པོ་དེའི་བདག་དབང་ཡོངས་རྫོགས་ཉོ་ཐེངས་གཅིག་གིས་ཉོས་ཏེ། ཉོ་མཁན་དང་དེ་ཕན་ཆད་དཔལ་འབྱོར་གྱི་འབྲེལ་བ་ཅི་ཡང་མེད་པར་བྱེད་པའོ། །
གཙང་དབང་འཐུས་མི,དོན་གང་རུང་ཞིག་ཐག་གཅོད་པར་དབང་ཆ་ཚང་བར་ཡོད་པའི་ཚབ་མིའོ། །
གཙང་ཕྱགས,དགོས་མེད་ཀྱི་དངོས་པོ་རྣམས་གཙང་མར་ཕྱགས་ཏེ་མེད་པར་བཏང་བའོ། །
གཙང་བཤུག,ཚོང་ཁང་གི་ཚོང་རྫས་ཡོ་བྱད་དང་བཅས་པ་ཆ་ཚང་གཞན་ལ་བཤུག་པའོ། །
གཙང་འཚོང༌,ཁེ་ལས་དག་གིས་རྒྱུ་ནོར་གཞན་ལ་གཙང་འཚོང་བྱེད་པའོ། །
གཙང་རྩིས། གཙང་བཤེར,མཛོད་ཁང་དུ་ཡོད་པའི་དངོས་པོ་སོགས་ཞིབ་ཏུ་རྩིས་བཤེར་བྱེད་པའོ། །
གཙང་ཤོག,གཙང་སྦྲའི་ཆེད་བཀོལ་ཤོག་བུ་ཞིག་གོ །
གཙང་སེལ,བསལ་བྱའི་དངོས་པོ་གང་དག་གཙང་ཕྱགས་སམ་མེད་པར་བཟོ་བའོ། །
གཙང་སྤོས,མཁའ་དབུགས་སོགས་གཙང་བར་བྱེད་པའི་བདུག་སྤོས་ཤིག་གོ །
གཙང་སྦྲ་ཁང༌,བཤང་གཅི་དོར་ནས་གཙང་སྦྲ་བྱ་བའི་ཁང་པ་སྟེ་ཆབ་ཁང་ངོ༌། །
གཙུག་མིག,གདོད་མའི་སྒལ་ལྡན་སྲོག་ཆགས་ལ་མིག་གསུམ་པར་གྲགས་པ་སྤྱི་གཙུག་ན་མིག་གི་དོད་ཙམ་ཡོད་ཅིང་འོད་མཐོང་གི་ནུས་པའང་ཡོད་པ་ཞིག་ཡིན་ལ། ད་ལྟ་མ་ཉམས་པ་ཙམ་ལ་རྩངས་པའི་རིགས་ཁ་ཤས་དང་ཁ་གོར་རིགས་ཀྱི་སྲོག་ཆགས་འགའ་ཞིག་ཡོད་པར་བཤད་དོ། །
གཙོ་གདན། མ་གདན,རྩིས་འཕྲུལ་གྱི་ཞུན་པར་སྐུད་གདན་གཙོ་བོ་སྟེ། དབུས་སྒྲིག་ཆས་དང་ནང་བྱང་སོགས་སྤྲད་སའི་གདན་ནོ། །
གཙོ་གནས་སྟེགས་བུ,ཚོགས་འདུ་ཆེན་པོའི་སྐབས་ཚོགས་འདུའི་གཙོ་འཛིན་པའམ་མི་སྣ་གལ་ཆེན་རྣམས་འདུག་སའི་སྟེགས་བུའོ། །
གཙོ་གཞི། བྱེད་པོ,༡ བྱ་དངོས་ཀྱི་ཆ་ཤས་གཙོ་བོ་དང༌། ༢ མཚན་ཉིད་རིག་པའི་སྐབས་སུ་ཤེས་རྟོགས་དང་ལག་ལེན་གྱི་ནུས་པ་ཡོད་པའི་མི་དང༌། ༣ ཁྲིམས་ལུགས་སྐབས་སུ་ཁྲིམས་མཐུན་གྱི་ཁེ་དབང་ཡོད་ཅིང་འོས་འགན་འཁུར་དགོས་པའི་མི་སྒེར་རམ་ཁྲིམས་མིའམ་རྒྱལ་ཁབ་བོ། །
གཙོ་དོན་མཚོན་གླུ,གློག་བརྙན་དང་ཟློས་གར་དང་བརྙན་འཕྲིན་ཟློས་གར་ཁྲོད་ཀྱི་བརྗོད་བྱ་མཚོན་པའི་གླུ་དབྱངས་སོ། །
གཙོ་དོན,༡ རྩོམ་རིག་དང་སྒྱུ་རྩལ་བརྩམ་དངོས་ཀྱི་ནང་དོན་སྙིང་པོ་དང༌། ༢ ཚོགས་འདུ་དང་ཡིག་ཆ་དང་བགྲོ་གླེང་སོགས་ཀྱི་གཙོ་བོའི་ནང་དོན་ནོ། །
གཙོ་བཅོས་སྨན་པ,སྨན་ཁང་གི་སྨན་པའི་འབྲིང་རིམ་གོ་མིང་ངོ༌། །
གཙོ་བསྐྲུན,རྩོམ་རིག་དང་སྒྱུ་རྩལ་བརྩམས་ཆོས་གསར་བསྐྲུན་བྱེད་པའི་གོ་རིམ་ཁྲོད་ལས་ཀའི་གཙོ་འགན་ཁུར་བའོ། །
གཙོ་བྲིན,རིག་རྩལ་བརྩམས་ཆོས་དང་ཚོང་རྫས་སོགས་ཀྱིས་ལྟ་མཁན་དང་ཉོ་མཁན་འགུགས་པ་དང་ཚོང་སྒོ་འབྱེད་པར་ནུས་པ་གཙོ་བོ་ཐོན་པའོ། །
གཙོ་ཚིག,ཡིག་ཆ་དང་རྩོམ་ཡིག་དང་དཔེ་དེབ་སོགས་ཀྱི་གཙོ་དོན་མཚོན་པའི་ཚིག་གོ །
གཙོ་འཁྲབ,༡ ཟློས་གར་དང་གློག་བརྙན་ཁྲོད་ཀྱི་འཁྲབ་བྱའི་མི་གཙོ་བོ་དང༌། ༢ གཙོ་བོ་འཁྲབ་མཁན་ནོ། །
གཙོ་འགན་གསར་འགོད་པ,རིམ་པ་གཉིས་པའི་གསར་འགྱུར་ལས་དོན་པའི་ལས་གནས་ཐོབ་ཐང་གི་གོ་མིང་ངོ༌། །
གཙོ་འགན་སྨན་པ,སྨན་ཁང་གི་སྨན་པའི་གོ་མིང་མཐོ་ཤོས་ཤིག་གོ །
གཙོ་འགན,ལས་ཁུངས་དང་སྡེ་ཁག་གང་རུང་གི་གཙོ་འགན་འཁུར་མཁན་གྱི་གོ་མིང་ངོ༌། །
གཙོ་འཕྲུལ,༡ མ་ལག་ཆ་བསྒྲིགས་ཀྱི་སྒུལ་ཤུགས་བསྒྲིག་ཆས་ཀྱི་ཁྲོད་དུ་ནུས་པ་གཙོ་བོ་འདོན་པའི་འཕྲུལ་ཆ་དང༌། ༢ རྩིས་འཕྲུལ་གྱི་གྲུབ་ཆ་གཙོ་བོ་རྩིས་ཆས་དང་བཀོད་འདོམས་ཆས་དང་གསོག་ཆས་སོགས་དང༌། ༣ དྲ་བའི་ནང་དུ་རྩིས་འཕྲུལ་གཞན་དག་ལ་བརྡ་འཕྲིན་སྦྱིན་པར་བྱེད་པའི་རྩིས་འཕྲུལ་ལོ། །
གཙོ་རྒྱུན,༡ ཆུའི་གཞུང་གི་བཞུར་རྒྱུན་གཙོ་བོ་དང༌། ༢ བྱ་དངོས་འཕེལ་རྒྱས་ཀྱི་ཁ་ཕྱོགས་གཙོ་བོའོ། །
གཙོ་ལྡེབ,འབྲེལ་དྲྭའི་བརྡ་འཕྲིན་འཚོལ་བྱེད་དྲྭ་ཚུགས་ཀྱི་ལྡེབ་མ་དང་པོའོ།།
གཙོ་སྒྲིག་པ,རྩོམ་སྒྲིག་གི་བྱ་བའི་འགན་གཙོ་བོ་འཁུར་བའི་མིའོ། །
གཙོ་སྒྲིག,རྩོམ་སྒྲིག་གི་བྱ་བའི་འགན་གཙོ་བོ་འཁུར་བའོ། །
གཙོ་སྒྲུབ,བྱ་བ་གང་ཞིག་གཙོ་སྐྱོང་བྱས་ཏེ་སྒྲུབ་པའམ་གཉེར་བའོ། །
གཙོད,འོ་འཐུང་སྲོག་ཆགས་ཀྱི་རིགས་ཏེ། ལུས་བོངས་རྒོ་བ་ལས་ཅུང་ཆེ་བ། སུག་བཞི་དང་མགྲིན་པ་རིང་བ། མཇུག་མ་ཐུང་ལ་ལུས་ཀྱི་སྤུ་མདོག་སྐྱ་བོ། སྤུ་རྩེ་ཁམ་དམར། ཨོག་ཞོལ་དཀར་སྐྱ་ཅན། ཁུ་ལུ་ཤིན་ཏུ་འཇམ་ལ་སོབ་སྐྱེད་ཆེ་བ། ཕོའི་རིགས་རྭ་ཕྲ་ལ་རིང་བ་ཐེམ་པ་ཡོད་པའི་རི་དྭགས་ཀྱི་རིགས་ཤིག་གོ །
གཙོད,འོ་འཐུང་སྲོག་ཆགས་རི་དྭགས་ཀྱི་རིགས་ལུས་ར་དང་ཅུང་འདྲ་བ། རྭ་དང་སུག་བཞི་རིང་ཞིང་བང་རྩལ་བདེ་བ་ཞིག་སྟེ། ནང་གསེས་དབྱེ་བ་དུ་མ་ཡོད་དོ། །
གཞང་དཀར་ནག,ཡས་སྣེ་རྒྱུ་དཀར་དང་མས་སྣེ་བཤང་སྒོ་དང་འབྲེལ་བའི་བར་གྱི་རྒྱུ་མ་དྲང་པོའི་མིང་སྟེ། མི་དར་མའི་གཞང་དཀར་ནག་གི་རིང་ཚད་ལ་མཐོ་གང་ཙམ་ཡོད་དོ། །
གཞང་སྲིན,འཁྲི་འབུའི་རིགས་ལུས་ཕྲ་བ་རས་སྐུད་དཀར་པོ་དུམ་བུ་ལྟ་བུ་རྒྱུ་ནག་གི་མཇུག་གམ་རྒྱུ་དཀར་དང་གཉེ་མ་ལ་གནས་ནས་ཟ་འཕྲུག་སློང་བ་དང་ཟུངས་འཕྲོག་པའི་རྒྱུ་བྱེད་པ་ཞིག་གོ །
གཞན་བྱེད་བང་སྒྱུར་ཡུ་བ,མིའི་ལག་པས་བསྒུལ་དགོས་པའི་རླངས་འཁོར་གྱི་བང་སྒྱུར་བྱེད་ཀྱི་ཡུ་བའོ། །
གཞན་བྱེད་འབྱིན་རྔུབ,མི་བརྒྱལ་བའམ་བོག་པར་གྱུར་པའི་ཚེ་ཕྱི་ནས་མི་གཞན་གྱི་རྩོལ་བ་ལ་བརྟེན་ནས་དབུགས་འབྱིན་རྔུབ་བྱེད་དུ་འཇུག་པའི་ཐབས་སོ། །
གཞན་བྱེད། མིས་བྱེད། མིས་བཟོས། བཀོད་མ,རང་སྟོབས་ཀྱིས་གྲུབ་པའམ་བྱེད་པ་མ་ཡིན་པར་མིའི་བྱེད་རྩོལ་ལ་ལྟོས་པའི་བྱ་བ་དང་དངོས་པོ་དག་གོ །
གཞས་མ་གཏམ,ཡུལ་རང་གི་ཐུན་མིན་གྱི་ཁྱད་ཆོས་མངོན་པར་གསལ་པའི་གཞས་གཏམ་སྤེལ་མའི་རིག་རྩལ་གྱི་རྣམ་གྲངས་ཤིག་གོ །
གཞི་གཅིག་འཕྲུལ,གཟུགས་འཕྲིན་དང་ཡིག་དཔར་དང་བསྐྱར་དཔར་སོགས་ཀྱི་བྱེད་ནུས་གཞི་གཅིག་ལ་ཚང་བའི་འཕྲུལ་ཆས་སོགས་སོ། །
གཞི་ཟུངས,༡ སྐྱེ་དགུ་ཆགས་བྱེད་དམ་འགྲུབ་བྱེད་ཀྱི་གདོད་མའི་འབྱུང་རྒྱུ་དང༌། ༢ རྒྱལ་ཁབ་དང་རྩ་འཛུགས་སོགས་ཀྱི་འཚོ་སྟོབས་སོ། །
གཞི་འཛིན་ས,དངོས་པོ་ལ་རྟོག་ཞིབ་དང་ཐག་གཅོད་བྱེད་སྐབས་ཀྱི་གཞི་འཛིན་སའོ། །
གཞི་རྡུལ,དངོས་པོའི་གཞི་གྲུབ་བྱེད་ཀྱི་རྡུལ་རབ་ཏུ་ཕྲ་བའོ། །
གཞི་སྤུས་སློབ་གསོ,སྤྱི་ཚོགས་འཕེལ་རྒྱས་ཀྱི་དགོས་མཁོ་ལྟར་གསར་གཏོད་ཀྱི་བསམ་བློ་དང་ལག་ལེན་གྱི་ནུས་པ་ལྡན་པར་འགྱུར་བ་དང༌། མིའི་ལུས་དང་སེམས་ཀྱི་སྤུས་ཀ་ཇེ་བཟང་དུ་འགྲོ་བ་སོགས་སྒོ་ཀུན་ནས་ཡར་ཐོན་འོང་བ་དམིགས་བྱར་འཛིན་པའི་སློབ་གསོ་ཞིག་སྟེ། ཀུན་སྤྱོད་སློབ་གསོ་དང་ལུས་རྩལ་སློབ་གསོ་དང་ཤེས་རིག་སློབ་གསོ་སོགས་སོ། །
གཞིས་ཁུལ,གྲོང་ཁྱེར་གྱི་ཁྱབ་ཁོངས་ངེས་ཅན་ཞིག་གི་ནང་དུ་བསྐྲུན་པའི་ཞབས་ཞུའི་སྒྲིགས་གཞི་ཅུང་ཟད་ཆ་ཚང་ལྡན་པའི་གཞིས་དམངས་སྡོད་ཁུལ་ཁྱིམ་སྐོར་ཆུང་ངུ་ཞིག་གོ །
གཞིས་ལས་དོ་དམ,ཚོང་རྫས་ཀྱི་ཁང་པ་བཙོངས་རྗེས་ཀྱི་ཞབས་ཕྱིའི་བདག་གཉེར་ཏེ། ཁང་པ་དང་དེའི་བསྒྲིག་ཆས་ས་གཞི་དང་བཅས་ལ་ཞིག་གསོ་དང་གསོ་སྐྱོང་བདེ་འཇགས་དང་འགྲིམ་འགྲུལ་གྱི་ལམ་དང་ཁྱིམ་གྱི་འཚོ་བའི་ཞབས་ཕྱི་སོགས་ཆེད་ལས་ཀྱིས་བདག་གཉེར་བྱེད་པའོ། །
གཞིས་ལས,ལེགས་པར་གྲུབ་ཅིང་བཀོལ་སྤྲོད་བྱེད་པའི་ཁྱིམ་གཞིས་ཀྱི་ཁང་པ་སྣ་ཚོགས་པ་དང་དེའི་བསྒྲིག་ཆས་དང་ས་གཞིར་བཅས་པའོ། །
གཞུ་སྦྲེང༌,རྒྱུད་སྐུད་བཞི་བཅུ་ཞེ་བརྒྱད་དྲངས་པའི་རྒྱུད་མང་རོལ་ཆས་གཞུ་དབྱིབས་སུ་འགྲེང་བ་ཞིག་གོ །
གཞུང༌། ཆུ་ཕྱོགས,༡ ཡར་མར་དང་གཡས་གཡོན་གྱི་ཕྱོགས་གཉིས་ལས་ཡར་མར་ཏེ། འཕྲེད་ཀྱི་ལྡོག་ཟླ་དང༌། ༢ ཕྱོགས་བཞི་ལས་ལྷོ་བྱང་གི་ཕྱོགས་སོ། །
གཞུང་གླིང་ལྕེ་གཉིས་མ,འབུད་མཆུའི་ཁོག་ཏུ་འདར་ལྕེ་གཉིས་ཡོད་པའི་ཤིང་གི་སྦུབས་དུང་ཞིག་སྟེ། མཉམ་སྒྲོག་རོལ་དབྱངས་ནང་ལ་སྤྱད་རྒྱུའི་རོལ་ཆས་གལ་ཆེན་ཞིག་གོ །
གཞུང་ཉོ,ཐོན་སྐྱེད་པའམ་བདག་པོའི་ལག་ནས་ཞིང་ལས་ཐོན་རྫས་དང་ས་ཞིང་སོགས་རྒྱལ་ཁབ་ཀྱིས་ཉོ་བའོ། །
གཞུང་ཕྱོགས་གོ་རྟགས,སྙོམས་ངོས་ཀྱི་གནས་གང་རུང་ཞིག་ནས་འཕྲེད་ཕྱོགས་གོ་རྟགས་ཀྱི་ཐིག་ལ་སླེབས་པའི་བར་ཐག་གོ །
གཞུང་ཚན། སྦྱང་ཚན,༡ སློབ་གྲྭའི་སློབ་གསོའི་ཁྲོད་ཀྱི་ཁྲིད་ཚན་ནང་གི་སྐད་ཡིག་དང་རྩིས་རིག་ལྟ་བུ་དང༌། ༢ བསླབ་བྱའི་ངོ་བོ་ལ་ལྟོས་ནས་ཕྱེས་པའི་ཚན་ཁག་སྟེ། དཔེར་ན། རང་བྱུང་ཚན་རིག་ནང་གི་དངོས་ཁམས་དང་རྫས་འགྱུར་ལྟ་བུའོ། །
གཞུང་རྩ,རྩི་ཤིང་གི་ས་བོན་ལས་བསྐྱེད་པའི་རྩ་བའི་གཞུང་རྟ་སྟེ་ས་གཏིང་དུ་སྐྱེས་ཤིང་དེས་སྡོང་རྐང་བརྟན་པོར་འགྲེང་བའི་ནུས་པ་ཐོན་ཐུབ་པོ། །
གཞུང་ལས་ཁང༌། བྱ་སྒྲུབ་ཁང༌,ལས་དོན་སྒྲུབ་སའི་ཆེད་བཀོལ་གྱི་ཁང་པའོ། །
གཞུང་ལེན། གོང་ལེན,ཁྲིམས་འགལ་ཉེས་ཅན་གྱི་རྒྱུ་ནོར་སོགས་ཁྲིམས་ལུགས་ལྟར་གཞུང་གིས་རྩིས་ལེན་བྱེད་པའོ། །
གཞུང་སྒོ,ཁང་པ་སོགས་ཀྱི་སྒོ་ཆེན་གཙོ་བོའོ། །
གཞོག་སྟེགས,ལྕགས་རིགས་གཅོད་གཞོག་བྱེད་སའི་འཕྲུལ་སྟེགས་ཞིག་གོ །
གཞོགས་ཕྱེད་ཞ་བ,ཕལ་ཆེ་བ་ཁྲག་རྩ་འཁར་བ་སོགས་གྲིབ་རྐྱེན་གྱིས་ཀླད་པའི་གྲུབ་ཆ་ལ་སྐྱོན་ཞུགས་ཏེ་ལུས་ཕྱེད་ཀའི་ཚོར་བ་ཉམས་ནས་ཞ་བའོ། །
གཞོང་གསུམ་ཅོག་ཙེ,འཐེན་གཞོང་གསུམ་སྤྲད་ཡོད་པའི་ཅོག་ཙེ་ཞིག་གོ །
གཞོང་བ,གདོང་བཀྲུ་ས་སོགས་ཀྱི་སྣོད་དོ། །
གཞོང་ས,མཐའ་སྐོར་མཐོ་ལ་དབུས་དམའ་བ་གཞོང་པའི་དབྱིབས་ལྟར་ཆགས་པའི་ས་ཆའོ།
གཞོན་གཅུན་ཁང༌,གཞོན་ནུ་ཉེས་ཅན་རྣམས་ཁྲིམས་ཀྱིས་བཅུན་ཏེ་སློབ་གསོ་གཏོང་སའམ་བཀག་ཉར་བྱེད་ས་ཞིག་གོ །
གཞོན་ནུ་ཉེས་ཅན,རང་ལོ་བཅུ་བཞི་ནས་བཅོ་བརྒྱད་བར་གྱི་གཞོན་ནུ་ཉེས་ཅན་གྱི་རིགས་སོ། །
གཞོན་ནུ་བཟོ་པ། གཞོན་བཟོ,གླ་ཁོངས་སུ་བཅུག་པའི་ལོ་ཚོད་མ་ལོན་པའི་བཟོ་པའམ་ངལ་རྩོལ་པའོ། །
གཟན་ཆས་འཐག་འཕྲུལ,ནོར་ཕྱུགས་སོགས་ཀྱི་གཟན་ཆས་འཐག་བྱེད་ཀྱི་འཕྲུལ་ཆས་སོ། །
གཟན་ཆས་ལོ་ཏོག,རྟ་ནོར་སོགས་གསོ་བྱེད་ཀྱི་ཆེད་དུ་རྨོས་པའི་ལོ་ཏོག་གོ །
གཟན་རྩྭ,སྒོ་ཕྱུགས་ཀྱིས་བཟའ་བྱར་འོས་པའི་རྩྭ་ལྡུམ་གྱི་རིགས་ཏེ། རང་བྱུང་དུ་སྐྱེས་པ་དང་མིས་བཏབ་པ་ལས་བྱུང་བ་གཉིས་སོ། །
གཟན་ལེན,གཟན་ནམ་ཟས་ལེན་པ་སྟེ། སྤྱིར་བཏང་མི་ལས་གཞན་པའི་སྲོག་ཆགས་དག་གི་བྱ་བ་ལ་འཇུག་གོ །
གཟབ་གོས,གཟབ་བརླིང་གི་གནས་དང་མཛད་སྒོ་སོགས་ཀྱི་སྐབས་སུ་གྱོན་པའི་གཟབ་མཆོར་གྱི་གོས་སོ། །
གཟབ་སྦྲེང་རུ་ཁག,གཟབ་རྒྱས་ཀྱི་མཛད་སྒོ་དང༌། ཕྱི་རྒྱལ་གྱི་སྐུ་མགྲོན་སོགས་དགའ་བསུ་བྱེད་སྐབས་གུས་སྲོལ་མཛད་སྒོའི་འགན་འཁུར་བའི་སྐམ་མཚོ་མཁའ་གསུམ་གྱི་དམག་གི་རུ་ཁག་ཆུང་ངུ་ཞིག་གོ །
གཟའ་ཉི་མ,རེས་གཟའ་སྤེན་པའི་ཕྱི་ཉིན་ཏེ། སྤྱིར་བཏང་དུ་ངལ་གསོའི་ཉི་མ་ཡིན་པར་གཏན་ཁེལ་བྱས་ཡོད་དོ། །
གཟའ་ཕུར་བུ,ཉི་མའི་ཁྱིམ་རྒྱུད་ཀྱི་སྐར་མ་ཆེ་བ་བརྒྱད་ཀྱི་ཡ་གྱལ་ཉི་མ་ནས་ཕྱིར་བརྩིས་པའི་ལྔ་པ་སྟེ་ས་ལྒང་ལས་ལྡབ ༡༣༡༦ ཙམ་གྱིས་ཆེ་ལ། སྐོར་འགྲོས་ཀྱི་ཚད་ལོ ༡༡.༨༦ ཙམ་དང་འཁོར་འགྲོས་ཀྱི་ཙད་ཆུ་ཚོད ༩.༥༠ ཙམ་ཡིན་ནོ། །
གཟའ་ཕོག་པ,རྒྱའི་གསོ་རིག་གི་ངོས་འཛིན་ལྟར་ན་ཀླད་པའི་ཁྲག་རྩ་འགག་པའམ་བརྡོལ་པ་ལས་བསྐྱེད་པའི་ནད་ཅིག་སྟེ། གློ་བུར་མགོ་བོ་འཐོམ་ལ་ཁ་མིག་ཡོ་ཞིང་ངག་ཐོན་དཀའ་བ། ལུས་ཀྱི་གཞོགས་ཕྱེད་ཞ་བ་སོགས་ཀྱི་ནད་རྟགས་འབྱུང་ཞིང་ཚབས་ཆེ་ན་གློ་བུར་འཆི་བའང་ཡོད་དོ། །
གཟའ་མཇུག,བདུན་ཕྲག་གཅིག་གི་མཇུག་མཐའ་སྟེ་རེས་གཟའ་པ་སངས་དང་སྤེན་པའོ། །
གཟའ་འཁོར་དུས་དེབ། བདུན་དེབ,གཟའ་འཁོར་རེ་རེའི་ནང་དུ་པར་སྐྲུན་བྱེད་པའི་དུས་དེབ་ཀྱི་རིགས་སོ། །
གཟའ་འཁོར་ཚགས་པར,གཟའ་འཁོར་རེ་རེའི་ནང་དུ་པར་བསྐྲུན་བྱ་བའི་ཚགས་པར་གྱི་རིགས་སོ། །
གཟའ་འཁོར། རེས་གཟའ,༡ ཉི་མ་ནས་སྤེན་པའི་བར་དུ་རེས་ལ་འཁོར་བའི་གཟའ་བདུན་དང༌། ༢ རེས་གཟའ་གང་ལ་འཁེལ་བའི་ཉི་མའོ། །
གཟར་བུ། ཐོམ་བུ,ཤིང་ལས་གྲུབ་པའི་ཆུ་སོགས་འཆུ་བྱེད་ཀྱི་ཡོ་བྱད་ཅིག་གོ །
གཟར་བུག། ལྡུག་མཆུ། པི་པི,ཆང་དང་འོ་མ་སོགས་ཁ་ཆུང་ངུ་ཅན་གྱི་སྣོད་ནང་དུ་ལྡུག་བྱེད་ཀྱི་ཡོ་བྱད་མཆུ་ཅན་ཞིག་གོ །
གཟིག་སྐྱ,འོ་འཐུང་སྲོག་ཆགས་ཀྱི་རིགས་ཏེ། ལུས་བོངས་གཟིག་དུང་ཙེ་མ་ལས་ཅུང་ཆུང་བ། སྤུ་མདོག་སེར་སྐྱ། རྩིབ་ངོས་སུ་སྤྲིན་རིས་དང་འདྲ་བའི་ཐིག་ལེ་མཐའ་འཁོར་ནག་པོ་ཅན་བཀྲ་བ་ཚ་ཁུལ་གྱི་ནགས་ཚལ་དང་སྡོང་པོའི་ཡལ་གར་གནས་པ་ཞིག་གོ །
གཟིགས་ཞིབ,གོང་རིམ་གྱིས་འོག་རིམ་ལ་སོང་ནས་བྱ་བའི་གནས་ཚུལ་ལ་ལྟ་ཞིབ་དང་རྒྱུས་ལོན་བྱེད་པའོ། །
གཟིགས་སྐྱོང་ལམ་ལུགས,དར་རྒྱས་རྒྱལ་ཁབ་ཀྱིས་དར་བཞིན་རྒྱལ་ཁབ་ཀྱི་ལེགས་གྲུབ་ཐོན་རྫས་སམ་ཕྱེད་གྲུབ་ཐོན་རྫས་རྣམས་ཕྱི་ཕྱོགས་སུ་འཚོང་སྐབས་འགག་ཁྲལ་ལྟ་སྐྱོང་སོགས་བྱེད་པའི་རྒྱལ་སྤྱིའི་ཉོ་ཚོང་ལ་ཕན་པའི་ལམ་ལུགས་ཤིག་སྟེ། འདི་ནི་ཡོ་རོབ་གླིང་གི་རྒྱལ་ཁབ་ཀྱིས་གཏན་ཕབ་བྱས་པ་ཡིན་ནོ། །
གཟུ་འཕེན,རྩོད་གླེང་སྐབས་ཕྱོགས་གཉིས་ཀས་ཁས་བླངས་པའི་ཕུང་གསུམ་པས་ཁྲིམས་ཀྱི་གཏན་འབེབས་དང་དོ་བདག་གི་རེ་འདུན་ལྟར་རྩོད་གླེང་ཡོད་པའི་དོན་ལ་ཁྲིམས་དང་མཐུན་པའི་ཐག་གཅོད་བྱས་པའོ། །
གཟུགས་ཅན་རིག་གནས,མིའི་རིགས་ཀྱི་འཚོ་བའི་འཕེལ་རྒྱས་ཀྱི་གོ་རིམ་ལས་བསྐྲུན་པའི་ཟས་གོས་གནས་མལ་སོགས་མདོར་ན་བཟོ་རིག་པའི་ལག་རྗེས་སུ་བྱུང་ཞིང་མིག་གི་མཐོང་ཡུལ་དུ་གྱུར་པའི་དངོས་རྫས་ཀྱི་རིགས་ཏེ། གཟུགས་མེད་རིག་གནས་ཀྱི་ཟླས་ཕྱེས་པའོ། །
གཟུགས་དཔངས,མི་སོགས་ཀྱི་ལུས་ཀྱི་དཔངས་མཐོ་དམན་གྱི་ཚད་དོ། །
གཟུགས་དཔེ,༡ རི་མོ་སོགས་ཀྱི་དམར་དཔེ་དང༌། ༢ མིའི་གསོབ་བམ་འདྲ་དཔེ་དང༌། ༣ གྱོན་ཆས་ཀྱི་དཔེ་དབྱིབས་འཁྲབ་སྟོན་བྱེད་མཁན་གྱི་མིའོ། །
གཟུགས་དབྱིབས། རྣམ་པ,བྱ་དངོས་དང་སྐྱེ་དངོས་ཀྱི་ཕྱི་དབྱིབས་དང་རྣམ་པའོ། །
གཟུགས་ཕུང༌,༡ མི་སོགས་སྲོག་ཆགས་ཀྱི་ལུས་དབྱིབས་དང༌། ༢ ལུས་ཕུང་འཚར་སྐྱེད་དམ་བདེ་ཐང་གི་གནས་ཚུལ་གང་རུང་ངོ༌། །
གཟུགས་བརྙན་ཕོ་ཉ,རང་ཉིད་ཀྱི་སྐྱེ་འབྲས་ལེགས་པོ་དང་སྙན་གྲགས་ཀྱི་ནུས་པ་ལ་བརྟེན་ནས་སྤྱི་ཚོགས་ཕན་བདེ་དང༌། ཁེ་ལས་གང་རུང་གི་ཐོན་རྫས་སོགས་མང་ཚོགས་ཀྱི་ཁྲོད་དུ་དྲིལ་བསྒྲགས་བྱེད་མཁན་གྱི་ཕོ་ཉ་ལྟ་བུའོ། །
གཟུགས་བརྙན་བཟོ་བཀོད,༡ ཕྱིའི་རྣམ་པ་ཁོ་ན་ལེགས་པོ་འབྱུང་བའི་ཆེད་དུ་བསྐྲུན་པའི་ཨར་ལས་བཟོ་བཀོད་སོགས་དང༌། ༢སྲིད་འཛིན་མགོ་ཁྲིད་འགའ་རེས་ས་གནས་དང་མང་ཚོགས་སོགས་ཀྱི་དཔལ་འབྱོར་སྟོབས་ཤུགས་ལ་ཅི་མི་སྙམ་པར་རང་ཉིད་ཀྱི་སྲིད་འབྲས་ངོམ་པ་ཁོ་ནའི་ཆེད་དུ་བསྐྲུན་པའི་བཟོ་བཀོད་རྔམ་ཆེན་ནོ། །
གཟུགས་བརྙན་སྨྲ་ཚབ་པ,རང་ཉིད་ཀྱི་མཚན་སྙན་དང་གཟུགས་བྱད་ལེགས་པོ་ལ་བརྟེན་ནས་གཞན་གྱི་མགྲིན་ཚབ་བྱེད་མཁན་ནོ། །
གཟུགས་མཛེས,གཟུགས་བྱད་མཛེས་པའི་མིའོ། །
གཟུགས་འཆོས་མཁན,གཟུགས་པོ་མཛེས་ཤིང་ལེགས་པར་འོང་བའི་ཆེད་དུ་སློབ་སྟོན་དང་སྦྱོང་བརྡར་བྱེད་པའི་སློབ་དཔོན་ནོ། །
གཟུགས་རིས,བྲིས་པ་དང་པར་དུ་བཏབ་པའམ་འཆར་ཤེལ་སོགས་སུ་སྣང་བའི་གཟུགས་རིས་སོ། །
གཟུགས་ལམ་དཀར་ཁུང༌,རྩིས་འཕྲུལ་གྱི་བརྡ་ཆད་ཅིག་སྟེ། རྩིས་འཕྲུལ་མ་ལག་གི་སྙི་ཆས་སྤྱད་རྗེས་བརྙན་ཤེལ་སྟེང་མངོན་པའི་སྤྱོད་པ་པོ་ཚོར་བ་གདམས་གསེས་བྱ་ནུས་དང༌། བརྡ་འཕྲིན་ལྟ་ཀློག་བྱེད་པར་མཁོ་འདོན་བྱེད་སའི་དཀར་ཁུང་ལྟ་བུ་ཞིག་གོ །
གཟུགས་ལམ་བརྡ་རྟགས། གཟུགས་བརྡ,མི་དང་ལྗོངས་སོགས་ཀྱི་གཟུགས་བརྙན་རྣམས་བརྙན་ཐག་སོགས་ཀྱི་ཐོག་ཏུ་བླངས་ནས་སླར་ཡང་གློག་གི་ནུས་པ་ལ་བརྟེན་ནས་གཟུགས་བརྙན་དེ་རྣམས་གསལ་བར་འཆར་བའི་གཞི་རྟེན་བརྡ་རྟགས་ཙམ་གྱི་ངོ་བོར་གནས་པའོ། །
གཟུགས་ལམ་ཟེར་སྡེར,ཀློག་རྐྱང་ཟེར་སྡེར་གྱི་རིགས་ཏེ། བརྙན་ལམ་བརྡ་རྟགས་རྣམས་བརྗེ་བསྒྱུར་རྩིས་སྒྲིག་དང་སྲེག་འབེབས་བྱས་ནས་ནང་དུ་ཉར་ཚགས་བྱ་ཆོག་པ་ཞིག་གོ །
གཟུགས་ལམ་རྩོམ་སྒྲིག,བརྙན་འཕྲིན་འཕྲིན་ལམ་གྱི་རྩོམ་སྒྲིག་གོ །
གཟུགས་ལམ,བརྙན་འཕྲིན་དང་རེག་བརྡ་སོགས་ཀྱི་མ་ལག་གི་ནང་དུ་བརྙན་རིས་བརྡ་རྟགས་ཀྱིས་ཁོངས་སུ་བསྡུས་པའི་ཁྱབ་ཁོངས་སམ་ལམ་མོ། །
གཟུགས་སྡེར,གཟུགས་ལམ་ཟེར་སྡེར་ཞེས་པའི་ཚིག་སྡུད་དོ། །
གཟུགས་སྤུས,མི་སོགས་སྲོག་ཆགས་ཀྱི་གཟུགས་པོའི་བདེ་ཐང་གི་ཚད་དང་ཕྱི་རོལ་ཡུལ་དང་བསྟུན་ཐུབ་པའི་ནུས་པའམ་གཟུགས་གཞིའི་སྤུས་ཚད་དོ། །
གཟེངས་རྟགས,བྱས་རྗེས་ཅན་གྱི་མི་ལ་སྤྲད་པའི་མཚན་སྙན་མཚོན་བྱེད་ཀྱི་དཔང་རྟགས་སོ། །
གཟོང༌,ཤིང་སོགས་ལ་བུ་གའམ་ཁུང་བུ་འདྲུ་བྱེད་ཀྱི་ལག་ཆ་ཞིག་གོ །
གཡན་བད,གཡན་སྲིན་འཇོམས་བྱེད་ཀྱི་བྱུག་རྫས་ཤིག་གོ །
གཡན་འབུ,ལྷུ་ལུས་སྲོག་ཆགས་རིགས་ལུས་ཆུང་ཞིང་དབྱིབས་འཇོང་ཟླུམ་ཚིགས་མཚམས་ཆེར་མི་གསལ་བ་རྟག་པར་མིའམ་སྲོག་ཆགས་ཀྱི་ལུས་ལ་གནས་ནས་ཁྲག་འཇིབ་ཅིང་ནད་བགོ་བར་བྱེད་པ་ཞིག་གོ །
གཡན་འབུ། གྱང་ཤིག,ལྷུ་ལུས་སྲོག་ཆགས་ཀྱི་རིགས་ལུས་ཆུང་ཞིང་དབྱིབས་འཇོང་ཟླུམ་མགོ་ལུས་སོ་སོར་མི་ཕྱེད་པ་རྐང་ལག་བརྒྱད་ལྡན་རྟག་པར་མིའམ་དུད་འགྲོའི་ལུས་ལ་གནས་ནས་ཁྲག་འཇིབ་ཅིང་ནད་འགོ་བར་བྱེད་ལ། རྩི་ཤིང་ལ་གནས་པའང་ཡོད་དོ། །
གཡས་འཁོར,ཆུ་ཚོད་ཀྱི་སྐར་མ་དང་སྐར་ཆའི་འཁོར་མདའི་འཁོར་ཕྱོགས་དང་མཚུངས་པ་སྟེ་གཡས་ཕྱོགས་སུ་འཁོར་བའོ། །
གཡི,འོ་འཐུང་སྲོག་ཆགས་གཅན་གཟན་གྱི་རིགས་ཏེ། ལུས་དབྱིབས་བྱི་ལ་དང་འདྲ་ལ་ཆེ་བ། མཇུག་མ་ཐུང་ཞིང་རྣ་རྩེ་ན་སྤུ་རུ་ཡོད་ཅིང་འགྲམ་པའི་སྤུ་རིང་བ། ལུས་ཀྱི་སྤུ་མདོག་སྔོ་ལ་སེར་ཞད་ཅན་གྲ་རྩེ་ནག་ཅིང་ཐིག་ལེ་མངོན་ཙམ་ཡོད་པ། གཤིས་ཀ་གཏུམ་ལ་མྱུར་རྩལ་ཅན་ཞིག་གོ །
གཡུལ་ཁ། བརྡུང་གཡུལ,ལོ་ཏོག་གི་སྙེ་མ་བརྡུང་སའི་ངོས་སྙོམས་པོར་བཟོས་པའི་ཐང་ཆུང་ངུའོ། །
གཡེང་ཆས,ཆུར་རྐྱལ་ཚེ་ཆུ་ཁར་གཡེང་བར་བྱེད་པའི་ཡོ་བྱད་ཅིག་གོ །
གཡེང་བསྐྱོད,ཆུ་ངོས་སུ་གཡེང་བར་བྱེད་པའི་ཡོ་བྱད་ལ་བརྟེན་ནས་ཆུ་ཡི་འབབ་ཕྱོགས་སུ་བསྐྱོད་པའོ། །
གཡེར་ཤིང༌,སྔོ་ལྡུམ་གྱི་རིགས་ཤིག་སྟེ། རྩ་བ་རྐང་གཅིག་ཁ་སྤུ་དང་རྒྱུས་ཕྲན་མང་བ་དྲེག་པ་ནག་པོ་ཅན་སྡོང་བུ་མང་པོ་རྫོབ་སྐྱེས། ལོ་མ་ཕྲ་རིང་ཉག་དང་ཁ་དབྲག་ཅུང་ཟད་ཡོད་པ། མེ་ཏོག་གཡེར་ཁ་སྐག་མདོག འབྲས་བུ་ལྗང་གུ་གཡེར་འབྲུའི་དབྱིབས་ཅན་ཐོགས་པ་ཞིག་གོ །
གཡོ་ཁྲིའུ,རྟེན་བྱེད་ཀྱི་ཁྲི་རྐང་གཞུ་ལྟར་འཁྱིལ་ཞིང་མདུན་རྒྱབ་ཏུ་གཡོ་འགུལ་བྱེད་ཆོག་པའི་ངལ་གསོར་བདེ་བའི་ཁྲིའུ་ཞིག་གོ།
གཡོ་ཐབས,མི་རྣམས་མགོ་འཁོར་བར་བྱེད་པའི་གཡོ་ཐབས་སོ། །
གཡོ་བ,བརྟན་པ་མ་ཡིན་པའི་དངོས་པོའི་སྣང་ཚུལ་ཞིག་གོ །
གཡོ་བསྐོལ,འབྲས་ཆན་དང་ཚོད་མ་སོགས་ཟས་རིགས་གཡོས་སྦྱོར་བྱེད་པའོ། །
གཡོ་ལེན་བསྡིགས་འཕྲོག,གཡོ་རྒྱུ་དང་སྡིགས་པ་སོགས་ཀྱི་ཐབས་ལ་བརྟེན་ནས་གཞན་གྱི་རྒྱུ་ནོར་ལེན་པའོ། །
གཡོ་ལེན,སྟོབས་ཤུགས་དང་གཡོ་ཐབས་ལ་བརྟེན་ནས་གཞན་གྱི་ནོར་ལེན་པའོ། །
གཡོ་སྐར,རང་ངོས་ནས་འོད་འབྱིན་མི་ཐུབ་པར་ཉི་འོད་ལ་ལྟོས་ནས་འོད་འབྱིན་ཞིང་ཉི་མར་བསྐོར་ནས་རྒྱུ་བའི་སྐར་མའི་གོ་ལ་དག་གོ །
གཡོ་སྤྱོད,གཡོ་སྒྱ྄ུའི་སྒོ་ནས་སྒྲིག་ཁྲིམས་ཀྱི་གཏན་འཁེལ་དང་མི་མཐུན་པའི་བྱ་བ་སྒྲུབ་པའོ། །
གཡོན་ཕྱི་ར,གྲུག་ཐང་གི་གཡོན་ཕྱོགས་སུ་ཡོད་པའི་ཐང་ངོ༌། །
གཡོན་འཐེབ,རྩིས་འཕྲུལ་གྱི་སྲ་ཆས་ཙིག་བརྙན་གྱི་གཡོན་ཕྱོགས་ཀྱི་འཐེབ་བོ། །
གཡོས་ཆང༌,ཚོད་མ་གཡོས་སྦྱོར་ལ་ཉེ་བར་མཁོ་བའི་ཨ་རག་གི་རིགས་སོ།།
གཡོས་སྐམ། རྒྱུ་སྐམ,རྒྱུ་མའི་ནང་དུ་ཤ་ཚིལ་འདྲེས་མ་བླུགས་ནས་བསྐམས་པའི་ཟས་རིགས་ཤིག་གོ །
གཡོས་སྦྱོར,ཟས་རིགས་ཀྱི་གཡོས་ཀྱི་སྦྱོར་བའོ། །
གར་ཁང༌,རྩལ་རྩེད་དང་ཟློས་གར་འཁྲབ་སའི་ཐོག་ཁང་ངོ༌། །
གར་བསྡུས,གཤེར་བའི་དངོས་པོ་རྣམས་སྐོལ་བ་སོགས་ཀྱི་ཐབས་ལ་བརྟེན་ནས་ཇེ་གར་དུ་གཏོང་བ་དང༌། དངོས་པོ་གང་རུང་གི་ནང་ནས་མི་དགོས་པའི་ཆ་དོར་ནས་དགོས་པའི་ཆའི་འདྲེས་ཚད་ཇེ་མཐོར་གཏོང་བའོ། །
གར་མ,གཞན་དང་ལྷན་དུ་བྲོ་གར་འཁྲབ་པ་ཆེད་ལས་སུ་བྱེད་པའི་བུད་མེད་དོ། །
གར་ཚིག,ཟློས་གར་དང་གླུ་གར་ནང་གི་གླུ་ཚིག་ཏུ་མ་གཏོགས་པའི་འཁྲབ་གཏམ་མོ། །
གར་ཚོམས། བྲོ་ཚོམས,གླུ་གར་སོགས་འཁྲབ་སྟོན་བྱེད་སའི་ཚོམས་ཆེན་ནོ། །
གར་འཁྲབ,ཟློས་གར་འཁྲབ་སྟོན་བྱེད་པའོ། །
གར་སྟབས,གར་གྱི་སྟངས་སྟབས་ཏེ་བྲོ་གར་འཁྲབ་སྐབས་ཀྱི་ལུས་ཀྱི་རྣམ་འགྱུར་རོ། །
གར་སྟེགས་མཛེས་རྩལ,ཟློས་གར་སོགས་འཁྲབ་པའི་སྐབས་སུ་གར་སྟེགས་མཛེས་པར་བྱེད་པའི་སྒྱུ་རྩལ་ཏེ། འཁྲབ་གོས་དང་འཁྲབ་ཆས་དང་ལྗོངས་བཀོད་དང་གློག་འོད་སོགས་སོ། །
གར་སྟེགས,གླུ་གར་སོགས་འཁྲབ་སྟོན་བྱེད་སའི་སྟེགས་བུའོ། །
གཤག་བཅོས་གྲིའུ,ནད་པར་གཤག་བཅོས་བྱེད་པའི་གྲིའུ་ཞིག་གོ །
གཤག་བཅོས་རྩེ་སྡེབ། གཤག་ཆན,ནད་པར་གཤག་བཅོས་བྱེད་པའི་རྩེ་སྡེབ་བམ་ཆན་གྲི་ཆུང་ངུ་ཞིག་གོ །
གཤགས་བཙའ,སྦྲུམ་མའི་ལྟོ་བ་གཤགས་ནས་ཕྲུ་གུ་བཙས་པའོ། །
གཤམ་ཐིག,ཡི་གེའི་གཤམ་དུ་དྲང་པོར་བརྒྱབ་པའི་ཐིག་ཅིག་གོ །
གཤའ་དམ,གཤའ་ལས་བཟོས་པའི་དམ་བིའམ་སྣོད་དོ། །
གཤར་ཐུག་བཟོ་འཕྲུལ,གྲོ་ཕྱེ་རྫི་གནོན་གྱིས་གཤར་ཐུག་བཟོ་བྱེད་ཀྱི་ཡོ་བྱད་ཅིག་གོ །
གཤར་ཐུག། རྗེན་གཤར,གྲོ་ཟན་ནར་མོར་གཏུབས་པའི་ཐུག་པའོ། །
གཤིན་པར,གཤིན་པར་གྱི་འགྲེལ་བར་ལྟོས།
གཤིས་ཀ,ཕ་རོལ་པོ་ལ་འཛིན་པའི་རྣམ་འགྱུར་དང་བྱ་སྤྱོད་ལས་མངོན་པའི་སེམས་ཁམས་ཀྱི་ཁྱད་ཆོས་ཤིག་གོ །
གཤིས་ཀ,སྤྱོད་ལམ་གྱི་ཐོག་ནས་མངོན་པའི་བསམ་བློ་དང་ངོས་འཛིན་དང་གཤིས་སྤྱོད་རྣམས་ཀྱི་རང་བཞིན་ནོ། །
གཤིས་ནུས,འཕྲུལ་ཆས་དང་དངོས་རྫས་སོགས་ལ་རང་གཤིས་སུ་གནས་པའི་ངོ་བོ་དང་ནུས་པའོ། །
གཤིས་འགྱུར,མཚན་ཉིད་རིག་པའི་སྐབས་སུ་བྱ་དངོས་ཀྱི་རྩ་བའི་ངོ་བོ་ལ་འགྱུར་ལྡོག་བྱུང་བ་སྟེ། དེ་ཡང་རྙིང་བའི་ངོ་བོ་ནས་གསར་བའི་ངོ་བོར་ཐོལ་གྱིས་འགྱུར་བའམ་ཚད་འགྱུར་གྱི་འཕེལ་བ་ཚད་ངེས་ཅན་ཞིག་ཏུ་སླེབས་པའི་མཇུག་འབྲས་ཏེ། ཚད་འགྱུར་ལ་ལྟོས་པའི་ཚིག་གོ །
གཤིས་རྒྱུད,གཤིས་ཀ་བཟང་ངན་གྱི་རང་བཞིན་ནོ། །
གཤིས་རྡུལ,རྡུལ་ཕྲན་གྱི་སྙིང་པོ་འགྲུབ་བྱེད་ཕོ་གློག་ཁྲིད་པའི་གཞི་རྡུལ་ལོ། །
གཤིས་སྤྱོད,བསམ་པའི་རང་བཞིན་དང་ཀུན་སྤྱོད་དོ། །
གཤེར་ཁམས,དངོས་པོ་གཤེར་དུ་གནས་པའི་རྣམ་པའོ། །
གཤེར་དབུགས། གཤེར་རླངས,བུད་རྫས་སུ་བྱ་བའི་རྡོ་སྣུམ་དང་སོལ་སྣུམ་གྱི་རླངས་པ་སོགས་གཤེར་བའི་རྣམ་པར་གནས་པ་ཞིག་གོ །
གཤེར་རྨེན,སྲོག་ཆགས་ཀྱི་དོན་སྣོད་ཀྱི་ཡ་གྱལ་རྨེན་གཤེར་སྐྱེད་པའི་བྱེད་ལས་ཅན་ཞིག་གོ །
གཤེར་ཤེད་བསྲུབ་མདོང༌,གཤེར་གྱི་ཤེད་བརྟེན་པའི་སྲུབ་མདོང་ངོ༌། །
གཤེར་ཤེད་ས་རྐོ་འཁོར,གཤེར་གྱི་ནུས་ཤེད་ལ་བརྟེན་ནས་ས་རྐོ་བར་བྱེད་པའི་སྣུམ་འཁོར་རོ། །
གཤེར་ཤེད,གཤེར་གྱི་གནོན་ཤེད་ལ་བརྟེན་ནས་དངོས་པོ་ལྕི་མོ་རྣམས་བཀྱག་ཕབ་ཀྱི་བྱ་བ་དང༌། ས་རྐོ་བ་སོགས་ཀྱི་ལས་ཀ་མང་པོ་བྱེད་པའི་ཤེད་ནུས་སོ། །
གཤེར་ཤེལ་བརྙན་འཕྲུལ,གཤེར་ཤེལ་གྱི་འཆར་ངོས་ཅན་གྱི་བརྙན་འཕྲུལ་ལོ། །
གཤེར་ཤེལ་འཆར་ངོས,གཤེར་ཤེལ་ལས་གྲུབ་པའི་ལྡེབས་ངོས་རི་མོ་དང་ཡི་གེ་འཆར་གཞིའོ། །
གཤེར་ཤེལ་འཆར་ཆས,འཕྲུལ་ཆས་དག་གི་ངོས་ཀྱི་ཡི་གེ་སོགས་རི་མོ་འཆར་བའི་གཤེར་ཤེལ་ལོ། །
གཤེར་ཤེལ,གཤེར་དང་ཤེལ་གཉིས་ཀྱི་རང་བཞིན་ལྡན་པ་ཞིག་སྟེ། གཤེར་བཞུར་པ་དང་ཕྱི་ངོས་སྐྱོང་ཤུགས་ཀྱི་རྣམ་པ་དང་ལྡན་ལ། དྭངས་རྫས་ཀྱི་འོད་རིག་རང་བཞིན་དང་ཡང་ལྡན་པའི་རྫས་ཤིག་སྟེ། གློག་རྡུལ་བཟོ་ལས་ཀྱི་ཁྲོད་དུ་འཆར་ཤེལ་གྱི་རྒྱུ་ཆར་བཀོལ་བ་ཞིག་གོ །
གཤོག་ཁེབས,སྣུམ་འཁོར་གྱི་འཁོར་ལོ་སྔ་མ་གཉིས་ཀྱི་ཡས་ནས་མར་བཀབ་པའི་བྱའི་གཤོག་པ་ལྟ་བུའི་ལྕགས་ཀྱི་ཁེབས་ཤིག་གོ །
གཤོག་པ,འདབ་ཆགས་བྱ་རིགས་དང་འབུ་སོགས་ཀྱི་གཤོག་སྒྲོའོ། །
གཤོག་འཁོར་གནམ་གྲུ,དུང་འཁྱིལ་གྱི་རྣམ་པའི་འཁྱིལ་འཁོར་གྲུ་གཤོག་ཅན་གྱི་གནམ་གྲུའོ། །
གཤོག་སྒྲོན,གནམ་གྲུའི་གཤོག་ཁེབས་ཀྱི་སྟེང་ངོས་སུ་ཡོད་པའི་བརྡ་སྟོན་བྱེད་ཀྱི་གློག་སྒྲོན་ནོ། །
གཤོང་ཡིག,རྡོ་ངོས་སོགས་ལ་ཡིག་གཟུགས་གཤོང་དུ་ཕབ་ནས་བརྐོས་པའོ། །
གཤོང་རྐོས,རི་མོ་དང་ཡི་གེ་སོགས་རྡོ་ངོས་སོགས་ལ་ཀོང་ངམ་གཤོང་དུ་ཕབ་པའི་རྐོ་ཚུལ་ཞིག་གོ །
གཤོར་བྱ,གཤོར་བྱའི་དམིགས་བྱར་གྱུར་པའམ་བཤོར་ནས་བསད་ཟིན་པའི་རི་དྭགས་དང་འདབ་ཆགས་སོགས་དང༌། ༢ ལེན་ཞིང་འཛིན་པའི་ཡུལ་དུ་གྱུར་པའོ། །
གས་འགྱུར,༡ ལྕི་བའི་རྡུལ་ཕྲན་སྙིང་པོ་དེ་ཡང་བའི་རྡུལ་ཕྲན་སྙིང་པོ་གཉིས་སམ་དེ་ལས་མང་བ་ལ་གྱེས་ཏེ་ནུས་ཚད་ཧ་ཅང་ཆེན་པོ་ཐོན་པ་དང༌། ༢ སོ་སོར་ཁ་བྲལ་བར་གྱུར་པའོ། །
གསང་ཆིངས,གསང་བའི་སྒོ་ནས་བཞག་པའི་ཆིངས་ཡིག་གོ །
གསང་དོར,གསང་གནས་འགེབ་བྱེད་དམ་ནང་དུ་སུ་གྱོན་པར་བྱ་བའི་དོར་མ་དབྱིབས་ཟུར་གསུམ་ཅན་ཞིག་གོ །
གསང་བ,གཞན་ལ་ཤེས་སུ་མི་འཇུག་པ་དང༌། མི་མངོན་པའི་བྱ་བའོ། །
གསང་བའི་གློག་ཡིག,གསང་ཨང་ཅན་ནམ་གསང་བྱའི་གློག་ཡིག་གོ།
གསང་བའི་སྨན་སྡེབ,གཞན་ལ་གསང་བར་བྱ་བའི་ཕན་འབྲས་བཟང་པོ་དང་ལྡན་པའི་སྨན་གྱི་སྡེབ་སྦྱོར་རོ། །
གསང་མིག,མིའི་ལུས་ཀྱི་ཕྱི་ངོས་སུ་མེ་བཙའ་དང་དངུལ་ཁབ་སོགས་ཀྱིས་དཔྱད་བཅོས་བྱེད་པའི་དོན་སྣོད་ཀྱི་ཁམས་དང་རྩ་སོགས་ཀྱི་གནད་འདུས་པའི་གནས་སོ། །
གསང་མོལ,གསང་བའི་སྒོ་ནས་གླེང་མོལ་བྱེད་པའོ། །
གསང་མྱུལ,གསང་བའི་སྒོ་ནས་མྱུལ་ཞིབ་ཀྱི་བྱ་བ་བྱེད་མཁན་ནོ།།
གསང་འཕྲད,ཕན་ཚུན་མཛའ་བར་གྱུར་བའི་དགའ་གྲོགས་ཕོ་མོ་གསང་ནས་ཐུག་འཕྲད་བྱེད་པའོ། །
གསང་འཕྲད,གསང་བའི་སྒོ་ནས་དུས་འདེབས་པའམ་ཁ་ཆད་བྱེད་པའོ། །
གསང་འཕྲིན,གསང་བའི་དོན་ཅན་གྱི་འཕྲིན་ཡིག་གོ །
གསང་ཡིག,གསང་རྒྱ་བྱ་དགོས་པའི་འཕྲིན་ཡིག་གམ་ཡིག་ཆའོ། །
གསང་རིམ,རྒྱལ་ཁབ་ཀྱི་ལས་དོན་གནད་ཅན་རྣམས་གསང་རྒྱ་བྱ་དགོས་པའི་ཚད་ཀྱི་རིམ་པའོ། །
གསང་ཤག,ཕྱི་མིས་མི་ཤེས་པའི་གསང་བའི་ཁང་པའོ། །
གསང་ཨང༌,གསང་རྒྱ་འདེབས་བྱེད་ཀྱི་ཨང་ཀི་སོགས་སོ། །
གསང་ཨང་གློག་ཡིག,གསང་རྒྱའི་ཨང་ཀི་བཏབ་པའི་གློག་ཡིག་གོ །
གསང་ཨང་སྒམ,སྒམ་ཟྭ་གསང་ཨང་ཅན་ནོ། །
གསབ་འཇུག,གན་རྒྱའི་ཕྱོགས་གཅིག་གི་གུན་གསབ་དགོས་རྒྱུའི་རེ་འདུན་བཞིན་ཕྱོགས་གཅིག་གིས་སྒྲུབ་པའོ། །
གསའ་གཟིག,འོ་འཐུང་སྲོག་ཆགས་གཟིག་གི་རིགས། སྤུ་མདོག་དཀར་ལ་སེར་ཞད་ཅན། ནག་ཐིག་གམ་གདུབ་རིས་བཀྲ་བ། མཇུག་མ་རིང་བ། ས་མཐོ་སའི་བྲག་གསེབ་སོགས་སུ་གནས་འཆའ་བ། སྤྱོད་ལམ་མྱུར་ལ་ཚོར་བ་གྲུང་པ་རྒྱུག་དང་མཆོང་ལ་མཁས་པ། གནའ་བ་དང་གླ་བ་དང་བྱ་རིགས་སོགས་ཟས་སུ་བྱེད་པའི་གཅན་གཟན་གཏུམ་པོ་ཞིག་གོ །
གསར་འགྱུར་དཔེ་སྐྲུན་ལས་རིགས,འཕྲིན་གསར་ལས་དོན་གཉེར་ཞིང་དཔེ་དེབ་དཔེ་སྐྲུན་བྱེད་པའི་ལས་རིགས་སོ། །
གསར་འགྱུར་མགྲིན་ཚབ་པ,སྲིད་གཞུང་དང་སྲིད་ཤོག་དང་ཚོགས་པ་སོགས་ཀྱི་ཚབ་བྱས་ནས་གནས་ཚུལ་གསར་པ་ཕྱིར་སྒྲོག་མཁན་གྱི་མིའོ། །
གསར་འགྱུར་ཚོ་ཆུང༌,གསར་འགྱུར་བྱ་བ་སྒྲུབ་མཁན་གྱི་ཚན་ཁག་ཆུང་ངུའོ། །
གསར་འགྱུར་རྒྱང་སྒྲོག,གསར་འགྱུར་རྒྱང་སྒྲོག་གི་བྱ་བའོ། །
གསར་འགྱུར་རྩོམ་ཟིན,གསར་འགྱུར་གྱི་རྩོམ་ཡིག་གི་མ་ཟིན་ནོ། །
གསར་འགྱུར། འཕྲིན་གསར,༡ སྤྱི་ཚོགས་སྟེང་དུ་བྱུང་བའི་གནས་ཚུལ་གསར་པ་དང༌། ༢ འཕྲིན་དོན་སྡེ་ཁག་གིས་སྒྲོག་སྤེལ་བྱས་པའི་ཉེ་བའི་དུས་སྐབས་གང་རུང་ཞིག་ཏུ་བྱུང་བའི་བརྡ་འཕྲིན་སྣ་ཚོགས་སོ། །
གསར་ལེགས,ཉེ་དུས་གསར་དུ་ཐོན་པའི་ཕུལ་བྱུང་གི་ཤེས་ལྡན་མི་སྣའོ། །
གསར་སྐྱེས་ཕྲུ་གུ། རློན་བུ། མ་འབྱར,སྐྱེས་མ་ཐག་པའི་བུས་པའོ། །
གསར་སྐྱེས,གསར་དུ་སྐྱེས་པའི་དངོས་པོ་དང་ཚེ་སྲོག་གོ །
གསར་སྣོན,དངོས་པོ་གང་རུང་ལ་གསར་དུ་ཁ་སྣོན་རྒྱག་པའོ། །
གསལ་གོང༌,མངོན་གསལ་དུ་བྲིས་པའི་ཚོང་རྫས་ཀྱི་རིན་གོང་ངོ༌། །
གསལ་ཆ,འོད་མདངས་བཀྲ་ལ་མི་རྣམས་ཀྱིས་དོ་སྣང་བྱེད་སའི་མི་དང་བྱ་བ་འབུར་ཐོན་གྱི་བཟང་ཆའི་དཔེའོ། །
གསལ་བཤད་ཡི་གེ,ཚོང་རྫས་དག་གི་སྤྱོད་སྒོ་དང་བཀོལ་ཚུལ་དང་ནུས་པ་བཅས་གསལ་པོར་བཀོད་པའི་ཡི་གེའོ། །
གསལ་སྒྲོན,ཁང་ཁྱིམ་སོགས་གསལ་བྱེད་ཀྱི་གློག་སྒྲོན་ནོ། །
གསལ་སྟོན,དོན་གང་རུང་མཉམ་འཇོག་བྱ་བར་གསལ་འདེབས་བྱེད་པའོ། །
གསལ་ཨང༌,ཀུན་ལ་མངོན་པར་གསལ་བའི་གློག་ཨང་ངོ༌། །
གསུག་ལེན,གསུག་གམ་ལྐོག་རྔན་ལེན་པའོ། །
གསུབ་ཐག,ཡིག་ནོར་གྱི་སྟེང་དུ་སྦྱར་ཏེ་གསུབ་བྱེད་ཀྱི་ཤོག་ཐག་གོ །
གསུབ་པ,འདོར་བའམ་བསུབས་ནས་མེད་པར་བྱེད་པའོ། །
གསུབ་འགྱིག,ཡི་གེ་དང་རི་མོ་སོགས་གསུབ་བྱེད་ཀྱི་འགྱིག་རྫས་གྲུ་བཞི་ཆུང་ངུ་ཞིག་གོ །
གསུས་སྡུད་གོས,བུད་མེད་ལ་བྱིས་པ་བཙས་རྗེས་གསུས་སྐྱི་ལྷོད་པ་སླར་འཁུམས་ཏེ་སོར་ཆུད་པར་བྱེད་པའི་ནང་གོས་ཤིག་གོ །
གསེག་བྲིས,གསེག་པར་བྱས་པའི་ཡིག་གཟུགས་ཀྱི་རྣམ་པ་ཞིག་གོ །
གསེག་ཤད,གསེག་པར་བཀོད་པའི་ཤད་ཀྱི་རྣམ་པའི་ཡི་གེའི་བརྡ་རྟགས་ཤིག་གོ །
གསེར་ཕུད,སྔོ་ལྡུམ་གྱི་རིགས། སྡོང་བུ་འཁྲིལ་སྐྱེས། ལོ་མ་ལྗང་སེར་ཟུར་ལྔ་པ། མེ་ཏོག་སེར་པོ་རྒྱ་གླིང་དབྱིབས། འབྲས་བུ་རྡོ་ཀུབ་དང་འདྲ་བ། གསར་བའི་དུས་སུ་ཚོད་མར་བྱས་ཏེ་ཟ་ཆོག་ལ་ཆེར་སྨིན་ཚེ་ནང་དུ་རྒྱུས་ཀྱི་སྐུད་པ་དྲ་བ་ལྟ་བུར་འབྲེལ་བ་སྨན་རྫས་དང་དྲེག་པ་འབྱིད་བྱེད་སོགས་སུའང་བྱ་བ་ཞིག་གོ །
གསེར་སྐུད,འཁྲིལ་ལྡུམ་གྱི་རིགས། ཐང་ཤིང་དང་ཤུག་པ་སོགས་ཀྱི་ཡལ་ག་ལས་སྐྱེས་ཤིང་ཆགས་པ། ཁ་དོག་དམར་སེར་དང་ལྗང་སྐྱ་སོགས་ཅི་རིགས་ཡོད་ཅིང༌། བལ་ལྟར་ཆགས་ཤིང་ཐུར་དུ་འཕྱང་བ། གྱོང་ལ་རྩུབ་པ་ཞིག་སྟེ། ཡུལ་སྐད་དུ་ཐང་བལ་ཞེས་ཟེར་བ་སོགས་སོ། །
གསེར་སྤོས,གསེར་སྤོས་ཀྱི་འགྲེལ་བར་ལྟོས།
གསེས་འདོར,མང་པོའི་ནང་ནས་དམན་པ་དང་མི་འཚམ་པ་དག་གདམ་གསེས་བྱས་ནས་འདོར་བའོ། །
གསོ་བཅོས་ཁང༌,གནམ་གྲུ་སོགས་འཕྲུལ་ཆས་ཉམས་པ་བཅོས་ཤིང་གསོ་བའི་གནས་སོ། །
གསོ་བཅོས,འཕྲུལ་ཆས་སོགས་ཉམས་པའམ་སྐྱོན་ཤོར་བ་བཅོས་ནས་སླར་གསོ་བའོ། །
གསོ་མ,གསོ་མའི་རིགས་ཀྱི་སྤྱི་མིང་ངོ༌། །
གསོ་རིག་སྨན་རྫས། གསོ་སྨན,ནད་བཅོས་པ་དང་འཆོས་བྱེད་ཀྱི་སྨན་ནོ། །
གསོ་སྐྱོང༌,སློབ་གསོ་དང་སྐྱེད་སྲིང་ལ་བརྟེན་ནས་མི་སྣ་གསོ་སྐྱོང་བྱེད་པའོ། །
གསོག་ཉར,སྒེར་དངོས་སོགས་བསགས་ནས་ཉར་འཇོག་བྱས་པའོ། །
གསོག་མེད་གློག་རྫས,བཀོལ་བའི་རྗེས་སུ་སླར་ཡང་གློག་གསོག་ཏུ་མེད་པའི་གློག་རྫས་སོ། །
གསོབ་ཚོ། ངོམ་ཤ,ཕྱི་རོལ་གྱི་ངོམ་ཤ་ཙམ་ལས་གསོབ་ཅིང་སྙིང་པོ་མེད་པའི་རྒྱུན་ལྡན་མིན་པའི་ཚོ་དང་འདྲ་བ་ཞིག་གོ །
གསོམ་ཆེན,ཤིང་ཆེན་གསོམ་པའི་རིགས། སྡོང་པོ་མཐོ་ལ་སྦོམ་པ། ལོ་མ་ཁབ་དབྱིབས། འབྲས་བུ་འཇོང་པོ་གྱོང་ལ་རྩུབ་པ། ཤིང་རྒྱུ་དམར་ཤས་ཆེ་བ་ཞིག་གོ །
གསོམ་སྐྱ,ཤིང་སྡོང་ཆེ་གྲས་སྡོང་པོ་དྲང་ལ་མཐོ་བ་ལོ་མ་ཤར་མོ་འབྲས་བུ་ཟླུམ་གོང་ལྗོན་དབྱིབས་མཛེས་ཤིང་འཕྱོར་ཉམས་ཆེ་བ་ལྟད་མོའི་ཡུལ་དུ་བྱེད་པ་ཞིག་གོ །
གསོར་ཆས,དངོས་པོ་རྣམས་འབིགས་པར་བྱེད་པའི་འཕྲུལ་ཆས་ཤིག་གོ །
གསོར་མདའ,མགོའམ་སྣེར་འབིགས་བྱེད་ཀྱི་གསོར་འབིགས་སྤྲད་པའི་ཡུ་བ་རིང་པོའོ། །
གསོར་སྣེ། གསོར་འབིགས,གསོར་དང་གསོར་འཕྲུལ་དང་གསོར་གདན་སྣེ་མོར་སྤྲད་དེ་དངོས་པོ་རྣམས་འབིགས་པར་བྱེད་པའི་གསོར་སོའོ། །
གསོལ་སྟོན,མགྲོན་པོ་བསུ་བའི་ཆེད་དུ་བཤམ་པའི་སྟོན་མོའོ། །
གི་ཝང༌,བ་ལང་དང་མ་ཧེ་རྔ་བྲན་སོགས་སྲོག་ཆགས་ཀྱི་མཁྲིས་སྣོད་དང་མཆིན་པའི་རྩ་སྦུབས་སུ་ནད་ཀྱི་དབང་གིས་བྱུང་བའི་སྲ་རྫས་རྡོག་རིལ་ལམ་འཇོང་པོ་ཁ་དོག་དམར་སེར་ཕྱི་ནང་རིམ་པར་ཆགས་པ་ཞིག་གོ །
གུས་དམག,རྟེན་འབྲེལ་མཛད་སྒོ་གཟབ་རྒྱས་དང་སྐུ་མགྲོན་སྣེ་ལེན་སོགས་ཀྱི་བྱེད་སྒོའི་སྐབས་སུ་གཟིགས་འབུལ་ལམ་རྒྱལ་དར་བསྒྲེངས་པ་དང༌། པུར་སྲུང་སོགས་ཀྱི་ལས་འགན་འཁུར་བའི་དམག་མིའོ། །
གུས་ཞབས་པ,མཛད་སྒོའི་ཚོགས་འདུུ་དང་སྣེ་ལེན་དང་ལེགས་སྐྱེས་སྤྲོད་པ་སོགས་ཀྱི་སྐབས་སུ་གུས་སྲོལ་གྱི་ཞབས་ཞུ་བྱེད་པའི་སྐྱེས་པའི་རིགས་སོ། །
གུས་ཞྭ,ནུབ་ལུགས་ཀྱི་གུས་སྲོལ་མཚོན་པའི་ཞྭ་སྟེ། གཟབ་གོས་དང་ཆ་འགྲིག་པའི་ ཞྭ་ཞིག་གོ །
གུས་འདྲེན,གུས་ལུགས་ཀྱི་རྣམ་པའི་ཐོག་ནས་གདན་འདྲེན་པའོ། །
གུས་ལུགས,གུས་བཀུར་དང་སྨོན་འདུན་དང་མྱ་ངན་ཞུ་བ་སོགས་མཚོན་པར་བྱེད་པའི་རྒྱུན་སྤྱོད་ཀྱི་རྣམ་པ་ཞིག་སྟེ། གུས་འདུད་ཞུ་བ་དང་ལག་པ་འཇུ་བ་་དང་མེ་ཏོག་འཕྲེང་བ་དང་ཁ་བཏགས་འབུལ་བ་སོགས་སོ། །
གུས་སྒྱོགས,གུས་བརྩི་མཚོན་པ་དང་རྟེན་འབྲེལ་མཛད་སྒོའི་སྐབས་འཕེན་པའི་མེ་སྒྱོགས་སོ། །
གུས་སྦག,མཛད་སྒོའི་སྐབས་འཕེན་པའི་ཚོན་ཁྲ་ཅན་གྱི་ཤོག་སྦག་གོ །
གུས་སྲོལ་གློག་ཡིག་ལས་སྒོ,གུས་སྲོལ་མཚོན་པའི་གློག་ཡིག་ལས་ཀའི་བྱེད་སྒོའོ། །
གེགས་མེད་རྒྱུ་ལམ། ལྗང་མདོག་རྒྱུ་ལམ,སྨན་བཅོས་དང་འགྲིམ་འགྲུལ་སྐྱེལ་འདྲེན་སྡེ་ཁག་གིས་བསྐྲུན་པའི་བསྒྲུབ་སླ་བའི་འགྲོ་ལུགས་དང་བགྲོད་ལམ་མོ། །
གེལ་ཟོར,ཤིང་གི་ཡལ་ཕྲན་འཆོས་བྱེད་ཀྱི་ཟོར་བ་ཞིག་གོ །
གོ་གནས,ལས་ཁུངས་སམ་ཚོགས་པའི་ནང་གི་འགན་ངེས་ཅན་ཞིག་གི་རང་ལ་དབང་བའི་གོ་གནས་སོ། །
གོ་དབྱུང༌,གོ་ས་བླངས་པའམ་འགན་དབང་མེད་པར་བྱེད་པའོ། །
གོ་མིང༌,ཆེད་ལས་ལག་རྩལ་པའི་ལས་འགན་གྱི་གོ་མིང་ངོ༌། །
གོ་འཕར,དཔོན་རིགས་ཀྱི་གོ་ས་གོང་དུ་འཕར་བའོ། །
གོ་རྟགས,གོ་མཚམས་ཀྱི་གནས་གཅིག་གཏན་འཁེལ་བྱེད་ཐུབ་པའི་གྲངས་ཀ་ཞིག་གམ་གྲངས་ཚོགས་ཤིག་གོ །
གོ་སྤར,གོ་གནས་སྔར་ལས་མཐོ་རུ་སྤར་བའོ། །
གོག་འགྲོས་མདུན་བསྐྱོད། བྲང་འགྲོ,བྲང་ས་ལ་གཏད་དེ་གོག་ནུར་གྱིས་མདུན་དུ་སྐྱོད་པའི་དམག་རྩལ་ཞིག་གོ །
གོག་རྐྱལ,ཆུ་ངོས་སུ་ལུས་སྦུབས་ནས་ལག་པ་གཉིས་ཀྱིས་རེས་མོས་སུ་ཆུ་ལ་རྙོབ་ཅིང་རྐང་པས་ཆུ་ལ་རྡེག་པའི་ཚུལ་དུ་ཆུ་ལ་བགྲོད་པའི་རྐྱལ་སྟངས་ཤིག་གོ །
གོང་གཅོག་པ,ཚོང་རྫས་ཀྱི་རིན་གོང་འཕྲི་བའམ་ཆུང་དུ་གཏོང་བའོ། །
གོང་གཏམ་པ། གོང་སྒྲིག་པ,དངོས་རྫས་ཉོ་བའི་ཚེ་རིན་གོང་རང་གི་མོས་པ་དང་འཚམ་པར་སྒྲིག་པའམ་དེའི་ཕྱིར་དུ་གཏམ་བཤད་པའོ། །
གོང་དཀྲིས,ནུབ་ཆས་ཀྱི་རྒྱན་ཞིག་སྟེ། ནང་ལྭའི་གོང་བར་དཀྲིས་ནས་མདུན་དུ་མདུད་པ་བོར་ཏེ། སྣེ་གཉིས་བྲང་ཐོག་ཏུ་དཔྱང་བའི་རས་ཐག་ཕོ་མོ་གཉིས་ཀས་འདོགས་ཆོག་པ་ཞིག་གོ །
གོང་བདེ། ལྟ་སྐྱོང༌,ཟོང་གོང་ཁེ་པོ་བྱེད་པའམ་ལྟ་སྐྱོང་ཅུང་ཟད་ལེགས་པོ་བྱེད་པའོ། །
གོང་མ་སྲེག,ལུས་དབྱིབས་བྱ་གོང་མོའམ་སྲེག་པ་དང་འདྲ་ལ་མཆུ་དང་སུག་པ་སེར་པོ་ཅན་གྱི་འདབ་ཆགས་ཤིག་གོ །
གོང་མོ,ས་མཐོའི་རྫ་རི་དང་སྤང་རི་སོགས་ལ་གནས་འཆའ་ཞིང་གྲང་ལྷག་བཟོད་བསྲན་ཆེ་བ། རྒྱབ་ཀྱི་སྒྲོ་སྤུ་རྫ་སྐྱ་ལ་སྔོ་བའི་ཞད་ཅན། ལྟོ་བ་བརླ་ཐེར་དཀར་པོ། མཇུག་སྒྲོ་སོགས་གོང་གི་མདོག་གཉིས་འདྲེས་པ་ཁྲ་བོར་སྣང་བ། མིག་མཐའ་དམར་སེར་རྐང་པ་དམར་པོ་ཅན། ཟས་སུ་ལྡུམ་བུའི་རྩ་བ་དང་ཅོང་ཞི་སོགས་ཟ་བའི་ནམ་འཕང་གཅོད་རྩལ་ཅུང་ཞན་པའི་འདབ་ཆགས་ཀྱི་བྱེ་བྲག་ཅིག་གོ །
གོང་འཕར,ཚོང་རྫས་ཀྱི་རིན་གོང་ཇེ་མཐོར་སོང་བའོ། །
གོང་སྒོར་ནང་གོས,གོང་བའི་དབྱིབས་ཟླུམ་པོ་ཅན་གྱི་ནང་གོས་ཤིག་གོ །
གོང་སྔོན་པ,རྒྱལ་ཁབ་སམ་ས་ཁུལ་ཆ་ཤས་སུ་ལུས་པོའི་ངལ་རྩོལ་བྱེད་མཁན་གྱི་བཟོ་པས་གོས་སྔོན་པོ་གྱོན་ཡོད་པས་དེ་ལྟར་བཏགས་སོ། །
གོང་སྙོམ,ཚོང་རྫས་གི་རིན་གོང་ཡར་སྤར་མར་འབེབས་ཀྱི་སྒོ་ནས་སྙོམ་སྒྲིག་བྱེད་པའོ། །
གོང་སྙོམ,དངོས་གོང་འཕར་བ་སྙོམ་པར་བྱེད་པའོ། །
གོང་སྡུད,རྐང་འཛིན་དང་གསེར་སོགས་ཀྱི་ཁྲོམ་རའི་ཚོང་མཚམས་འཇོག་སྐབས་མཇུག་མཐའི་གོང་ཐང་ཁྱབ་བསྒྲགས་བྱེད་པའོ། །
གོང་སྣེ,ནང་གོས་སྟོད་ཐུང་གི་གོང་བའི་སྣེ་མོའོ། །
གོམ་གསུམ་རྒྱང་མཆོང༌,མཆོང་ཐེངས་གཅིག་ལ་བསྟུད་མར་གོམ་ཆེན་གསུམ་སྤོས་རྗེས་མཆོང་དགོས་པའི་ལུས་རྩལ་འགྲན་བསྡུར་གྱི་རྣམ་གྲངས་ཤིག་སྟེ། གོམ་པ་དང་པོ་རྐང་བ་ཡ་གཅིག་མཆོང་རྩོམ་གྱི་ཐིག་ནས་མཆོངས་ཏེ། གོམ་པ་གཉིས་པར་རྐང་བ་ཡ་གཅིག་སར་སྤོས། གོམ་པ་གསུམ་པར་རྐང་བ་མཉམ་དུ་སར་འབབ་པའོ། །
གོམ་འཁོར,ཕྲུ་གུས་གོམ་འགྲོས་སློབ་བྱེད་སྒྲོམ་གཞི་འཁོར་ལོ་ཅན་ཞིག་གོ །
གོར་ཁྲིའུ,དབྱུག་པ་ཟླུམ་པོར་བཀུག་ནས་བྱས་པའི་རྒྱབ་བསྙེ་དང་ཟུར་སྐྱོར་ཅན་གྱི་འདུག་ཁྲིའུ་ཞིག་གོ །
གོར་ཤལ,ལྕགས་ལེབ་གོར་མོ་མང་པོ་གཤིབ་ནས་བསྒྲིགས་པའི་ཞིང་ནང་གི་ས་རྡོག་འཇོམས་བྱེད་ཀྱི་འཕྲུལ་ཆས་ཤིག་གོ །
གོལ་ས,ཡུན་ཅུང་ཟད་རིང་པོ་ནས་ཆགས་པའི་ནོར་བའི་ངོས་འཛིན་ནམ་ནོར་བའི་བྱེད་ཐབས་སོ། །
གོས་བཀྲུ་ཁང,གླ་ཆ་སྤྲད་དེ་གྱོན་གོས་འཁྲུད་དུ་འཇུག་པའི་གནས་སོ། །
གོས་བཀྲུ་ཟོམ། བཀྲུ་ཟོམ,གོས་འཁྲུད་འཕྲུལ་ཆས་ཀྱི་ཆུ་བླུག་ས་དང་གོས་གཞུག་སའི་ཟོམ་ལྟ་བུའི་སྣོད་དོ། །
གོས་འཁྲུད་འཕྲུལ,གློག་གི་ནུས་པ་འཕྲུལ་ཆས་ཀྱི་འགུལ་བསྐྱོད་དུ་བསྒྱུར་ནས་ཆུ་ནང་དུ་གོས་འཁྲུད་པར་བྱེད་པའི་གློག་ཆས་ཤིག་གོ །
གོས་འདག་ཕྱེ,རྫས་འགྱུར་འདྲེས་སྦྱོར་གྱི་ཐབས་ལ་བརྟེན་ནས་བཟོས་པའི་གོས་ཀྱི་དྲི་མ་འདག་རྫས་ཕྱེ་མའི་རྣམ་པ་ཅན་ཞིག་གོ །
གོས་འཛིན,ཞྭ་གོས་ལྡེབས་ངོས་སུ་དགལ་སའི་ལྕགས་ཀྱུ་ཞིག་གོ །
གོས་རྒྱོང༌། རྡང་ཤིང༌,གོས་བཀྲུས་ནས་སྐེམ་པའི་ཚེ་གཉེར་མ་མི་འབབ་པའི་ཆེད་དུ་གོས་ཀྱི་ཕྲག་པའི་ནང་དུ་བཙུད་དེ་རྒྱོང་བྱེད་དམ་དགལ་སའི་རྡང་བུ་ཞིག་གོ །
གོས་རྡང༌། གཟར་ཐག,གོས་བཀྲུས་ནས་སྐམ་སའི་གདང་ངོ༌། །
གོས་སྒམ,གོས་རྣམས་ལེགས་པར་བསྒྲིགས་ཏེ་གཞག་སའི་སྒམ་མོ། །
གོས་སྒྲོམ,གོས་གཞག་སའི་སྒྲོམ་མོ། །
གྱང་ཤམ། རྩིགས་ཆོན,ཁང་པའམ་སྐས་ཁང་སོགས་ཀྱི་ནང་རོལ་གྱང་གི་ལྡེབས་སྨད་དུ་མཛེས་རྒྱན་དང་སྲུང་སྐྱོབ་ཀྱི་ཕྱིར་དུ་སྤྲས་པའམ་ལྕགས་རྩི་དང་ཤིང་ངམ་རྫ་ལེབ་སོགས་ཀྱི་གཤམ་ཆོན་ནོ། །
གྱེར་འདོན,སྙན་ངག་དང་ལྷུག་རྩོམ་སོགས་གསལ་དག་ཐོན་པའི་ངང་ནས་གདངས་སུ་གྱེར་ཏེ་འདོན་པའོ། །
གྱེས་རྡུལ,རྡུལ་ཕྲན་ནམ་རྡུལ་ཕྲན་གྱི་ཆུན་པོར་གློག་རྡུལ་འདྲེས་པའམ་བྲལ་བར་འགྱུར་བ་ལ་གྱེས་རྡུལ་ཟེར་ཞིང༌། གློག་རྡུལ་བྲལ་བ་ན་ཕོ་གློག་དང་གློག་རྡུལ་འདྲེས་པ་ན་མོ་གློག་ཅེས་བྱའོ། །
གྱོ་འཛེར,གྱོ་མོའི་བྱང་བུ་རྣམས་སྦྲེལ་བྱེད་ཀྱི་འཛེར་བུ་ཆུང་ངུ་ཞིག་གོ །
གྱོ་ལེབ,ཁང་པའི་ཐོག་ཁེབས་རྫ་གྱོ་ལེབ་མོའོ། །
གྱོ་སྣེ། གྱོ་མཆུ,ཁང་པའི་ཕིབས་འདབས་སུ་སྤྲད་པར་བྱ་བའི་གྱོ་མོའི་རིགས་སྣེ་ངོས་སུ་མཛེས་རིས་དང་ཡི་གེ་སྣ་ཚོགས་བཀོད་པ་ཞིག་གོ །
གྱོ,སྣུམ་འཁོར་སོགས་ཀྱི་ཤེད་འཕྲུལ་གྱི་འཁྱོག་མདའ་དང་སྦྲེལ་མདའ་གཉིས་ཀྱི་བར་དུ་ཡོད་པའི་ཁང་པའི་རྫ་གྱོ་ལྟ་བུའི་དབྱིབས་ཅན་གྱི་ཡོ་བྱད་དོ།
གྱོང་ཚད,རྒྱལ་སྤྱིའི་ཉོ་ཚོང་གི་སྐsབས་སུ་ནང་འདྲེན་གྱི་ཚོང་རྫས་གྲངས་ཚད་ཕྱི་འདྲེན་གྱི་ཚོང་རྫས་ལས་བརྒལ་བའི་བར་གྱི་རྒྱུག་ཐང་ངོ༌། །
གྱོད་དོན་ཐོ་འགོད,༡ གཙོ་འགན་སྡེ་ཁག་ཏུ་ཐོ་འགོད་བྱེད་པ་དང༌།༢ ཆེད་དོན་གྱོད་གཞི་རྩད་ཞིབ་ཚོ་ཁག་འཛུགས་པ། ༣ གྱོད་དོན་གཏུག་བཤེར་ཐག་གཅོད་ཀྱི་གོ་རིམ་ནང་འཇུག་པ་བཅས་སོ། །
གྲ་མ,འབྲུ་རིགས་སོགས་ཀྱི་སྙེ་རྩེའི་གྲ་སྤུ་རྩེ་རྣོ་བ་དང༌། གཞུང་རྟའི་སྟེང་གི་ལོ་མ་ཕྲ་ལ་སྡོང་རྩེར་སྟོན་དུས་སུ་སྙེ་གྲ་ཐོགས་པ་ཞིག་གོ །
གྲ་སྒྲིག་འགྲན་བསྡུར། བཀྲབ་འགྲན,དངོས་གཞིའི་འགྲན་བསྡུར་མ་བྱས་གོང་འགྲན་ཞུགས་པ་བདམ་པའི་ཆེད་དུ་བྱས་པའི་འགྲན་བསྡུར་ཞིག་གོ །
གྲགས་ཅན་གཟུགས་དཔེ། གྲགས་དཔེ,ལུས་ལ་དུས་གོས་གྱོན་ནས་ཁྲོམ་སྟོན་བྱེད་མཁན་གཟུགས་དཔེ་སྐད་གྲགས་ཅན་ནོ། །
གྲགས་ཆེའི་མིང་རྟགས། གྲགས་རྟགས,སྐད་གྲགས་ཆེ་བའི་ཚོང་རྟགས་སམ་ཚོང་རྟགས་དེ་ལྡན་གྱི་ ཚོང་རྫས་དང༌། མིའི་མིང་གིས་བཏགས་པའི་རྟགས་མའོ། །
གྲང་ཐུག,བཙོས་ནས་གྲང་དུ་བཅུག་པའི་ཐུག་པ་ཞིག་གོ །
གྲང་བཏུང༌,དྲོད་ཚད་དམའ་བའི་བཏུང་བྱའི་རིགས་ཏེ། མང་ཆེ་བ་མངར་མོ་ཡིན་ནོ། །
གྲང་ཚོད,གྲང་བའི་ཚོད་མའོ།།
གྲང་ཟས,དྲོད་ཚད་དམའ་བའི་ཟས་རིགས་ཏེ་མང་ཆེ་བ་མངར་མོ་ཡིན་ནོ། །
གྲང་འཁོར,འཁོར་སྒམ་ནང་དུ་གྲང་བྱེད་ཀྱི་ནུས་པ་ལྡན་ཞིང་ཟས་རིགས་དང་སྨན་རིགས་སོགས་མི་རུལ་བར་འཁྱེར་ཐུབ་པའི་རླངས་འཁོར་ཞིག་གོ །
གྲང་ཤགགྲང་ཁང༌,བཟའ་བཅའ་སོགས་གྲང་བའི་སྒོ་ནས་ཉར་སའི་ཁང་པའོ། །
གྲང་སྐུལ,རྩིས་འཕྲུལ་གྱི་གློག་རྒྱུན་བཅད་དེ་མ་ལག་ཡང་བསྐྱར་སྐུལ་བའམ་ཡང་བསྐྱར་ཁ་ཕྱེ་བའོ། །
གྲངས་་ཚེག,རིལ་གྲངས་དང་ཆ་གྲངས་གཉིས་ཀྱི་བར་འབྱེད་བྱེད་ཀྱི་ཚེག་གོ །
གྲངས་ཆུང༌,བཅུ་འཕར་ལུགས་ཀྱི་བཅུ་ཁ་མ་ལོངས་པའི་ཆ་ཤས་ཀྱི་གྲངས་ཀ་ལྟ་བུ་སྟེ། ཧྲིལ་གྲངས་མ་ཡིན་པའི་གྲངས་ཀ་ཆུང་བའོ། །
གྲངས་ཆུང༌,རྣམ་པའི་སྟེང་ན་བུ་གྲངས་དང་མ་གྲངས་ཀྱི་དབྱེ་བ་མེད་པའི་བཅུ་འཕར་ལུགས་ཀྱི་དམིགས་བསལ་གྱི་སིལ་གྲངས་རྩི་ལུགས་ཤིག་སྟེ། ༣༡༠ནི ༠.༣ ཞེས་མཚོན་པ་ལྟ་བུའོ། །
གྲངས་རིག། རྩིས་རིག,འཇིག་རྟེན་གྱི་གོ་མཚམས་ཀྱི་རྣམ་པ་དང་གྲངས་ཀའི་འབྲེལ་བ་ལ་ཞིབ་འཇུག་བྱེད་པའི་རིག་པ་སྟེ། ཨང་རྩིས་དང་ཚབ་རྩིས་དང་དབྱིབས་རྩིས་སོགས་སོ། །
གྲངས་ལུགས,ཨང་གྲངས་རྩི་བའི་སྲོལ་ལུགས་ཏེ། གྲངས་གནས་ཀྱི་འཕར་སྟངས་མི་འདྲ་བའི་དབང་གིས་བཅུ་གོང་འཕར་གྲངས་དང་གཉིས་གོང་འཕར་གྲངས་དང་བརྒྱད་གོང་འཕར་གྲངས་དང་བཅུ་དྲུག་གོང་འཕར་གྲངས་སོགས་ནང་གསེས་བྱེ་བྲག་མང་དུ་འབྱུང་ངོ༌། །
གྲལ་གོར་གྲོས་ཚོགས,ཚོགས་ཞུགས་པ་རྣམས་མདུན་ཅོག་གོར་མོའི་མཐའ་བསྐྲོར་ཏེ་འདུག་པའམ་གྲལ་གོར་མོར་བྱས་ནས་འདུག་པ་སྟེ། དེས་ཚོགས་ཞུགས་པ་དག་གི་ཐོབ་ཐང་འདྲ་མཉམ་ཡིན་པ་མཚོན་པར་བྱེད་ཅིང༌། ལུགས་འདི་དང་པོ་དབྱིན་ཇི་ནས་དར་བར་བཤད་ལ་འཛམ་གླིང་འཁྲུག་ཆེན་དང་པོའི་རྗེས་ནས་བཟུང་རྒྱལ་སྤྱིའི་གྲོས་ཚོགས་འཚོགས་ཚེ་རྒྱུན་དུ་རྣམ་པ་འདི་ལྟར་བྱེད་དོ། །
གྲུ་ཁ,རྒྱ་མཚོ་དང་ཆུ་བོའི་འགྲམ་དུ་གྲུ་སྡོད་ས་དང༌། མགྲོན་པོ་ འབབ་འཇུག་དང་དངོས་རྫས་འགེལ་འབོགས་བྱ་བའི་ཆེད་དུུ་བསྐྲུན་པའི་གནས་སོ། །
གྲུ་ཁའི་ལྗིད་འདེགས་འཕྲུལ,མཚོ་འགྲམ་གྱི་གྲུ་ཁར་བཙུགས་པའི་དངོས་པོ་ལྗིད་པོ་འདེགས་བྱེད་ཀྱི་འཕྲུལ་ཆས་ཤིག་གོ །
གྲུ་ཁྲུ,ཤིང་བཟོ་བ་སོགས་ཀྱི་སྐབས་གྲུ་བཞིའི་ཟུར་མཚན་ཉིད་པ་ཡིན་མིན་འཇལ་བྱེད་གྲུ་ཚིགས་ཀྱི་དབྱིབས་ལྟར་འཁྱོག་པོར་འབྲེལ་བའི་ཁྲུ་ཙེ་ཞིག་གོ །
གྲུ་གཤོག,གནམ་གྲུ་དང་གྲུ་གཟིངས་ལ་མདུན་བསྐྱོད་ཀྱི་ནུས་པ་འབྱིན་པར་བྱེད་པའི་བསྒྲིག་ཆས་ཤིག་སྟེ། ཤེད་འཕྲུལ་གྱིས་དེ་ཉིད་བསྐོར་ཚེ་དུང་རིས་ལྟར་སྤྲད་པའི་གཤོག་གླེགས་ཀྱིས་རླུང་ངམ་ཆུ་སོགས་གསེག་པར་གཏུབ་པའི་ལྡོག་ཤུགས་ལ་བརྟེན་ནས་འཕུར་བསྐྱོད་ཀྱི་ནུས་པ་འབྱུང་བའོ། །
གྲུ་གསུམ་ཁྲུ་ཙེ,གྲུ་གསུམ་ཡོད་པའི་ཚད་ཐིག་ལེན་བྱེད་ཀྱི་ཁྲུ་ཙེ་ཞིག་གོ །
གྲུ་གསུམ་ཚད་ཤིང༌། གྲུ་གསུམ་པང༌,དབྱིབས་གྲུ་གསུམ་ཅན་གྱི་འགྱིག་ལེབ་བམ་ཤིང་ལེབ་སོགས་ལས་བྱས་པའི་དཔེ་རིས་སོགས་ཀྱི་ཚད་ཐིག་འཇལ་བྱེད་ཀྱི་མཁོ་ཆས་ཤིག་གོ །
གྲུ་དུག,མཚོ་གྲུར་བསྡད་ནས་སྐྱོད་སྐབས་མགོ་ཡོམ་འཁོར་ཞིང་སྐྱུག་པ་འབྱུང་བ་སོགས་སོ། །
གྲུ་འགྲན,མི་གཅིག་གམ་གཉིས་སམ་བཞིའམ་བརྒྱད་ཀྱི་གྲུ་སྐྱ་བཟུང་ནས་གྲུ་སྐྱོད་རྩལ་འགྲན་པའོ། །
གྲུ་འཇལ་ཆས,ཟུར་ཚད་འཇལ་བྱེད་དབྱིབས་ཟླ་གམ་ཅན་མཐའ་སྐོར་དུ་ཚད་རྟགས་བཏབ་པ་ཞིག་སྟེ། དེ་བཀོལ་ནས་ཏུའུ ༡༨༠ ཐམ་པ་ཚུན་ཆད་ཀྱི་ཟུར་རྣམས་ཐད་ཀར་འཇལ་ཆོག་གོ །
གྲུ་ཤག་ཐ་མ,མཚོ་གྲུའི་ནང་གི་བཅད་ཤག་རིམ་པ་དམའ་ཤོས་སམ་རིམ་པ་གསུམ་པའོ། །
གྲུ་ཤག་དང་པོ། མགོ་ཤག,གནམ་གྲུའི་ནང་གི་ཤག་མགོ་མ་སྟེ། རིམ་པ་མཐོ་ཤོས་ཀྱི་བཅད་ཤག་གོ །
གྲུ་ཤག་རབ,འགྲུལ་སྐྱེལ་གྲུ་གཟིངས་ཀྱི་ནང་དུ་གྲུ་ཤག་དུ་མ་ཡོད་པ་ལས་རིམ་པ་མཐོ་ཤོས་སོ། །
གྲུག་ཀོར། དམིགས་ཀོར,སྤོ་སྒྲོམ་གྱི་དམིགས་པང་ངོས་ཀྱི་སླེ་གྲུག་འཕེན་སའི་ལྕགས་ཀོར་དང་དྲ་བའོ། །
གྲུག་ཐང༌། སྤོ་ལོ་ཐང༌། ལྒང་ཐང༌,སྤོ་ལོའམ་ལྒང་ལི་རྩེ་སའི་ཐང་ངོ༌། །
གྲུག་དབྱུག,གྲུ་གུ་འཕེན་བྱེད་ཀྱི་དབྱུག་པའོ། །
གྲུག་ཞེན་པ,གྲུ་གུའི་རིགས་ཀྱི་ལུས་རྩལ་དང་འགྲན་བསྡུར་གྱི་རྗེས་སུ་ཤིན་ཏུ་ཞེན་ཆགས་ཆེ་བའི་མིའོ། །
གྲུག་རྡེག,འཕེན་འཕང་ངམ་དྲྭ་གྲུག་སོགས་གྲུ་གུའི་རིགས་ལ་བརྡེགས་ཏེ་འཕེན་པར་བྱེད་པའི་ཡོ་བྱད་དོ། །
གྲུག་རྩོད,སྤོ་ལོའམ་གྲུ་གུ་འཕེན་སྐལ་སུ་ལ་ཐོབ་པར་རྩོད་པའོ། །
གྲུག་ལྷམ,གྲུག་རྩེད་པས་གྱོན་རྒྱུའི་ཆེད་བཟོས་ཀྱི་ལྷམ་ཞིག་གོ །
གྲུག་སྐར། སྤོ་རྩེད་གྲགས་ཅན,སྤོ་ལོ་རྩེ་མཁན་སྐད་གྲགས་ཅན་ནོ། །
གྲུག་སྒོ,རྐང་རྩེད་སྤོ་ལོ་སོགས་འཕངས་ནས་ནང་དུ་གཞུག་སའི་སྒོའོ། །
གྲུག་སྟེགས,སྟེགས་གྲུག་རྩེ་བར་ཆེད་བཟོས་ཀྱི་སྟེགས་བུ་ནར་མོ་ཞིག་གོ །
གྲུག་སྦྱོང༌,རྩལ་སྦྱོང་པས་རོལ་མོའི་རམ་འདེགས་དང་བསྟུན་ནས་གྲུ་གུ་རྩེད་ཆས་སུ་བྱས་ཏེ་ལུས་རྩལ་སྦྱོང་བའི་རྣམ་གྲངས་ཤིག་གོ །
གྲུབ་མཐའ,༡ རིག་གཞུང་གི་མ་ལག་ཆ་ཚང་བའི་ལྟ་ཚུལ་ལམ་འདོད་ཚུལ་དང༌། ༢ ཕྱི་ནང་གི་ཆོས་ལུགས་སོ་སོའི་ལྟ་བ་འཛིན་ཚུལ་ལོ། །
གྲེ་ཐག,སྒྲ་འབྱིན་བྱེད་ཀྱི་དབང་པོ་སྟེ། མགྲིན་པའི་སྲབ་སྐྱི་ལེབ་མོ་ཅུང་རིང་བ་གཉིས་ལས་གྲུབ་ཅིང་གློ་བའི་དབུགས་རྩོལ་གྱིས་གཡོས་ཏེ་སྒྲ་འབྱིན་པར་བྱེད་དོ། །
གྲེ་བ,སྲོག་ཆགས་རྣམས་ཀྱི་མིད་པ་དང་གློ་ཡུ་ཐུན་མོང་དུ་གྱུར་པའི་ཁག་གམ་མིད་ཐག་གི་བར་གྱི་འབྱར་སྐྱི་ལས་གྲུབ་པའི་སྦུག་དབྱིབས་ཅན་གྱི་ཆའོ། །
གྲོ,ལོ་གཅིག་སྐྱེ་བའི་རྩི་ཤིང་གི་རིགས་ཏེ། སྡོང་བུ་དྲང་སྐྱེས་ཁོག་སྟོང༌། ལོ་མ་ལེབ་རིང༌། འབྲས་བུ་ཟླུམ་འཇོང་དཀྱུས་སུ་གཤོང་གཅིག་ཡོད་པའི་བཟའ་འབྲུ་གཙོ་བོ་ཞིག་གོ །
གྲོ་ཆག,གྲོ་དང་ཡུག་པོ་སོགས་ལས་བཟོས་པའི་ཆག་ཙེ་སྐམ་པོའོ། །
གྲོ་ཆང༌། ལྦུ་ཆང༌། སྦི་རག,ཝུ་ཆང་་གི་འགྲེལ་བར་ལྟོས།
གྲོ་ཐིག,གདོང་ལ་བབས་པའི་སེར་ཐིག་གམ་ནག་ཐིག་སྟེ། གཙོ་ཆེར་བུད་མེད་ཀྱི་གདོང་ལ་འབྱུང་བའི་པགས་ནད་ཅིག་གོ །
གྲོ་ཕྱེ། རྗེན,གྲོ་བཏགས་ཏེ་ཞིབ་འཚག་བྱས་པའི་ཕྱེ་མའོ། །
གྲོ་མྱུག་ཀ་ར,རྒུན་འབྲུམ་གྱི་མངར་རྡུལ་རིགས་གཉིས་འདུས་ནས་གྲུབ་པའི་མངར་ཆ་ཞིག་སྟེ། མདོག་དྭངས་པ་བུར་ཤིང་གི་ཀ་ར་ལས་མངར་ཆུང་ལ་མྱུ་གུ་འབུས་པའི་འབྲུ་ཡི་རིགས་དང་ཁྱད་པར་གྲོ་མྱུག་གི་ནང་དུ་འདྲེས་ཚད་མཐོའོ། །
གྲོ་ཟས,གྲོ་ཕྱེ་ལས་བཟོས་པའི་ཁ་ཟས་ཀྱི་རིགས་སོ། །
གྲོ་ཤུན,གྲོ་ཡི་ཤུན་ལྤགས་སམ་སྦུན་པའོ། །
གྲོག་མ,འབུའི་རིགས་ཏེ་ལུས་བོང་ཆུང་ལ་ཅུང་རིང་བ་ཁ་དོག་ནག་པོ་མགོ་བོ་ཆེ་ལ་ཚོར་མིག་ཆ་གཅིག་དང་ལྡན་པ་ལྟོ་བ་སྒོང་དབྱིབས་ཅན་ཕོ་གྲོག་མོ་གྲོག་གཉིས་ལ་གཤོག་པ་ཡོད་ཅིང་གྲོག་གཡོག་ལ་གཤོག་པ་མེད་པ་ས་འོག་གི་ཚང་དུ་ཁྱུ་སྡོད་བྱེད་པ་ཞིག་གོ །
གྲོང་ཁུལ་ཁ་པར,གྲོང་ཁྱེར་ནང་ཁུལ་དུ་ཕན་ཚུན་བར་ལ་གཏོང་བར་བྱ་བའི་ཁ་པར་ཞིག་གོ །
གྲོང་ཁུལ,སྤྱིར་བཏང་དུ་མི་གྲངས་མང་ཞིང་ཁང་པའི་འཛུགས་སྐྲུན་མང་པོ་མཉམ་དུ་འདུས་པའི་གྲོང་ཁྱེར་གྱི་ཁོང་གཏོགས་ས་ཁུལ་ལོ། །
གྲོང་དམངས,གྲོང་ཁྱེར་ནང་དུ་ཁྱིམ་གཞིས་ཆགས་ཤིང་རྒྱུན་པར་སྡོད་པའི་མི་རྣམས་སོ། །
གྲོང་རྡལ,སྤྱིར་བཏང་རྫོང་རིམ་པའི་ཁོངས་སུ་གཏོགས་པའི་སྲིད་འཛིན་བཅད་ཁུལ་གྱི་སྡེ་ཚན་ནོ། །
གྲོང་སྲིད,འཕྲོད་སྟེན་དང་འགྲིམ་འགྲུལ་དང་སྤྱི་བདེ་དང་ཁོར་ཡུག་སྲུང་སྐྱོབ་དང་རིག་གནས་སློབ་གསོ་དང་རྩ་བའི་འཛུགས་སྐྲུན་སོགས་ལ་དོ་དམ་བྱེད་པའི་གྲོང་ཁྱེར་གྱི་སྲིད་འཛིན་བྱ་གཞག་ཅིག་གོ །
གྲོན་འཇོག,རྣམ་གྲངས་ཀྱི་གཏོང་སྒོའི་ནང་བཞག་པའོ། །
གྲོས་ཁང༌,གྲོས་ཁང་གོང་མ་དང་འོག་མའོ། །
གྲོས་ཁང་གོང་མ,རྒྱལ་ཁབ་ལ་ལར་གྲོས་ཁང་གཉིས་ལྡན་གྱི་ལམ་ལུགས་ཡོད་པའི་ནང་ཚན་གཅིག་སྟེ། དེར་ཞུགས་གྲོས་མི་ནི་འདེམས་བསྐོ་བྱས་ནས་ཐོན་པའམ་རྒྱལ་ཁབ་གཙོ་འཛིན་གྱིས་ཐད་ཀར་བསྐོས་པའང་ཡོད་ལ་འགན་ཡུན་གྲོས་ཁང་འོག་མ་ལས་རིང་ཞིང༌། འགན་འཁུར་ཚུལ་ནི་ཚེ་གང་འཁུར་བ་དང་རྒྱུད་འཛིན་གྱིས་འཁུར་བ་ཅི་རིགས་ཡོད་དོ། །
གྲོས་ཁང་འོག་མ,གྲོས་ཚོགས་ཉིས་ལྡན་ལམ་ལུགས་ཀྱིས་སྲིད་སྐྱོང་བའི་རྒྱལ་ཁབ་ཀྱི་གྲོས་ཚོགས་འོག་མའོ། །
གྲོས་ཁང་འོག་མ,གྲོས་གཉིས་ལམ་ལུགས་ཀྱི་ཚོགས་པའི་གྲུབ་ཆ་ཞིག་སྟེ། ཨ་རིའི་མང་གྲོས་ཁང་དང་ཧྥ་རེན་སེའི་རྒྱལ་དམངས་གྲོས་ཚོགས་ལྟ་བུའོ། །
གྲོས་ཁང་ལམ་ལུགས,སྲིད་འཛིན་དང་ཁྲིམས་འཛུགས་ཀྱི་དབང་ཆ་ཕན་ཚུན་ལྟོས་ནས་གྲུབ་པའི་ཆབ་སྲིད་ལམ་ལུགས་ཤིག་སྟེ། རྩ་ཁྲིམས་ལ་ཁྲིམས་འཛུགས་ཀྱི་དབང་ཆ་དང་སྲིད་གཞུང་ལ་ལྟ་སྐུལ་བྱེད་པའི་དབང་ཆ་ཡོད་ཅིང༌། གྲོས་ཁང་ལ་བརྟེན་ནས་སྲིད་གཞུང་འཛུགས་ཤིང་སྲིད་གཞུང་གིས་གྲོས་ཁང་ལ་འགན་འཁུར་བར་བྱེད་དོ། །
གྲོས་གཉིས་ལམ་ལུགས,རྒྱལ་ཁབ་འགའ་ཞིག་གི་གྲོས་ཚོགས་ལ་གོང་འོག་གཉིས་ཕྱེས་པའི་ལམ་ལུགས་སོ། །
གྲོས་གཞི,གྲོས་ཚོགས་ཀྱི་གྲོས་རིམ་དུ་བཅུག་པའི་ཇུས་གཞིའོ། །
གླེང་མདོ། བྲེལ་གནས,དུས་སྐབས་ཤིག་ལ་མི་རྣམས་ཀྱིས་ལབ་གླེང་དང་དོ་སྣང་ཆེས་ཆེར་བྱ་ཡུལ་དུ་གྱུར་བའི་གནད་དོན་ནོ། །
གླེང་མོལ། ཁ་བརྡ,མི་གཉིས་སམ་དུ་མ་ལྷན་དུ་འདུས་ནས་སྐད་ཆ་བཤད་པའོ། །
གླེན་རྡུགས,བློ་རྨོངས་ཤིང་སྤྱོད་པ་ཐ་ཤལ་ཅན་ནོ། །
གློ་དཀར,གནམ་གྲུ་དང་གྲུ་གཟིངས་སོགས་ཀྱི་གློ་ངོས་སུ་ཡོད་པའི་སྒེའུ་ཁུང་ངོ༌། །
གློ་ཡུ། གློ་སྦུག,མི་སོགས་སྲོག་ཆགས་ཀྱི་དབུགས་ལམ་གྱི་ཆ་ཤས་ཕྲུམ་རུས་ཕྲ་མོ་གདུ་བུ་བརྩེགས་པ་ལྟར་སྦུ་གུའི་རྣམ་པར་གྲུབ་ཅིང་ཡས་སྣེ་ཨོལ་མདུད་དང་མས་ཀྱི་སྣེ་གཉིས་སུ་གྱེས་ཤིང་གློ་བ་གཡས་གཡོན་དང་འབྲེལ་བ་ཞིག་གོ །
གློ་སྐས,གནམ་གྲུ་སོགས་ཀྱི་གློ་ངོས་སམ་གཞོགས་ངོས་སུ་གཟུགས་པར་བྱ་བའི་ཆེད་སྤྱོད་ཀྱི་འཕྲུལ་སྐས་ཤིག་གོ །
གློ་སྙིང་སླར་སོས,གློ་སྙིང་གི་ནུས་པ་ཉམས་པ་སླར་སོས་པའོ། །
གློག་གཅོད,གློག་གཅོད་ཀྱི་འགྲེལ་བར་ལྟོས།
གློག་གཏོང་བ,གློག་འདོན་བཟོ་གྲྭའམ་གློག་སྒྱུར་ས་ཚུགས་ནས་གློག་སྐུད་སོགས་བརྒྱུད་དེ་བཀོལ་བ་པོའི་ཁྱིམ་དུ་གློག་གཏོང་བའོ། །
གློག་བགོད་སྒམ,གློག་འདོན་ཚུགས་དང་གློག་སྒྱུར་ཚུགས་སོགས་སུ་ཉེ་བར་མཁོ་བའི་གློག་གི་རྒྱུན་ཕྱོགས་སོ་སོར་བགོ་བཤའ་བྱེད་པའི་མཁོ་ཆས་ཤིག་གོ །
གློག་བརྙན་ཁང༌,གློག་བརྙན་བསྟན་སའི་ཁང་པའོ། །
གློག་བརྙན་བཟོ་བདག,གློག་བརྙན་ནམ་བརྙན་འཕྲིན་བཟོ་སྐྲུན་བྱེད་པའི་སྤྱི་ཁྱབ་འགན་འཛིན་པའམ་བདག་པོའོ། །
གློག་བརྙན,བསྟན་པར་བྱ་བའི་གློག་བརྙན་ནོ། །
གློག་བསྐོར་ཤེད་འཕྲུལ,གློག་གི་ནུས་པ་འཕྲུལ་ཆའི་ནུས་ཤུགས་སུ་སྒྱུར་བྱེད་ཀྱི་བསྒྲིག་ཆས་ཤིག་གོ །
གློག་ཚད་ལེན་སྙུག། གློག་སྙུག,གློག་སྐུད་ལ་གློག་ཡོད་མེད་ལྟ་བྱེད་ཀྱི་དབྱིབས་སྙུ་གུ་ལྟ་བུའི་ལག་ཆ་ཞིག་གོ །
གློག་ཟགས་པ,གློག་ཕྱི་རུ་ཤོར་བའམ་ཟགས་པའོ། །
གློག་འཕར,གློག་རྒྱུན་དང་གློག་གནོན་གྱི་གནས་སྐབས་འཕར་ཆག་གི་འགྱུར་བའམ་འགྱུར་བའི་སྣང་ཚུལ་ལོ། །
གློག་ཡིག་སྤྲད་ཡུལ,གང་ལ་གློག་ཡིག་སྤྲད་པར་བྱ་བའི་ཡུལ་གྱི་མིའོ། །
གློག་རྒྱུག་བསྒྱུར,བསྒྲིག་ཆས་ལ་བརྟེན་ནས་བསྣོལ་རྒྱུག་གློག་རྣམས་ཐད་རྒྱུག་གློག་ཏུ་བསྒྱུར་བའོ། །
གློག་རྒྱུག་སྒྱུར་ཆས,བསྣོལ་རྒྱུག་གློག་རྒྱུན་ལས་ཐད་རྒྱུག་གློག་རྒྱུན་དུ་སྒྱུར་བྱེད་ཀྱི་བསྒྲིག་ཆས་སོ། །
གྲོས་ཆིངས། གྲོས་མོལ,༡ རྒྱལ་ཁབ་བར་རམ་ཚོགས་པའི་བར་ཞི་མོལ་གྲོས་བསྡུར་བྱས་ཏེ་གྲོས་འཆམ་བྱུང་བའི་གཏན་ཕབ་ཀྱི་དོན་དང༌། ༢ ཕན་ཚུན་མཉམ་དུ་གྲོས་མོལ་བྱེད་པའོ། །
གྲོས་དན་ཡི་གེ,མནའ་མཐུན་རྒྱལ་ཁབ་བར་དུ་བཞག་པའི་གྲོས་འཆམ་གྱི་ཡིག་ཆ་ཞིག་གོ །
གྲོས་དཔོན,གྲོས་གཞིའི་གཙོ་འགན་མི་སྣའོ། །
གྲོས་མི,གྲོས་ཚོགས་ནང་དུ་འཐུས་མིའི་ཐོབ་ཐང་དངོས་སུ་ཡོད་ཅིང་གདམ་ཐག་གཅོད་པའི་དབང་ཆ་ཡོད་པའི་མི་སྣའོ། །
གྲོས་ཚོགས་གོང་འོག,གྲོས་གཉིས་ལམ་ལུགས་རྒྱལ་ཁབ་ཀྱི་གྲོས་ཚོགས་གོང་མ་དང་འོག་མ་གཉིས་ཀྱི་བསྡུས་མིང་ཡིན་ཞིང༌། རྒྱལ་ཁབ་སོ་སོའི་མིང་འདོགས་ལུགས་མི་འདྲ་སྟེ། ཨ་རིས་གྲོས་ཞུགས་ཁང་དང་མང་གྲོས་ཁང༌། དབྱིན་ཇིས་སྐུ་དྲག་ཁང་དང་སྤྱི་འབངས་ཁང༌། ཧྥ་རན་སིས་སྤྱི་མཐུན་རྒྱལ་ཁབ་གྲོས་ཞུགས་ཁང་དང་རྒྱལ་དམངས་གྲོས་ཚོགས་ཞེས་བཏགས་ཡོད་པ་ལྟ་བུའོ། །
གྲོས་རིམ,ཚོགས་འདུའི་སྐབས་ཀྱི་གྲོས་གཞི་དང་གྲོས་གཞིའི་ནང་དོན་ལ་གྲོས་མོལ་བྱེད་པའི་གོ་རིམ་མོ། །
གླ་གོང༌། གླ་རིན,ཁང་པ་སོགས་གླས་པའི་རིན་གོང་ངོ༌། །
གླ་དངུལ,ལས་ཀ་བྱས་པར་ཐོབ་སྐལ་དུ་སྤྲོད་རྒྱུའི་དངུལ་ལོ། །
གླ་བ,གཞན་གྱིས་རིན་པ་ངེས་ཅན་ཞིག་སྤྲད་དེ་དངོས་པོ་གླ་རུ་བླངས་ནས་བེད་སྤྱོད་པའོ། །
གླ་བ,འོ་འཐུང་སྲོག་ཆགས་རི་དྭགས་ཀྱི་རིགས་ཏེ། ལུས་བོངས་ཤྭ་དང་འདྲ་ལ་དེ་ལས་ཆུང་བ། ལག་པ་ཐུང་ཞིང་ཕྱི་སུག་ཅུང་རིང་བ། ལུས་ཀྱི་སྤུ་ཁོག་སྟོང་རྩེ་རྣོ་བ། སྤུ་རྩ་སྐྱ་མོག་ལ་སྤུ་རྐེད་ནག་ཅིང་སྤུ་རྩེ་ཅུང་སེར་བ། ཕོའི་རིགས་མཆེ་བ་གཉིས་ཕྱི་རུ་མངོན་ཞིང་ལྟེ་བར་གླ་རྩི་སྟེ། རྨེན་སྣོད་ལྟ་བུ་ཡོད་པ་ལས་ཟགས་ཐོན་གྱི་རྫས་དྲི་བསུང་གིས་ཁེངས་པ་ཞིག་གོ །
གླ་བཀོལ,རིན་པ་ངེས་ཅན་ཞིག་སྤྲད་དེ་གླ་བཀོལ་བྱེད་པའོ། །
གླ་བདག,ཁང་པ་དང་དངོས་པོ་སོགས་གླ་བར་བྱེད་པ་པོའམ་གླ་མཁན་ནོ། །
གླ་འགུགས,ཁང་པ་སོགས་གླར་ལེན་པའི་མི་འགུགས་པར་བྱེད་པའོ། །
གླ་རྔན,ལས་ཀའི་གླ་ཆའམ་རྔན་པའོ། །
གླང་ཆེན་ཆིག་ཐུབ,སྔོ་ལྡུམ་གྱི་རིགས་ཏེ། རྩ་བ་སྦོམ་ཐུང༌། སྡོང་བུ་ལྗང་དམར། ལོ་མ་སྦར་དབྱིབས། མེ་ཏོག་ལྗང་སེར་སྐྱ་ཤས་ཆེ་བ། འབྲས་བུ་དམར་པོ་ཟླུམ་ལེབ་ཅན་ཞིག་གོ །
གླང་ཆེན,འོ་འཐུང་སྲོག་ཆགས་ཀྱི་རིགས་ཏེ། རྣ་བ་ཆེ་ལ་སྣ་ཞགས་དང་མཆེ་བ་རིང་བ། པགས་པ་མཐུག་ལ་སྤུ་ཉུང་བ། སྟོབས་ཆེ་ལ་སྔོ་ལྡུམ་གྱི་རིགས་སོགས་ཟ་བ་ཞིག་གོ །
གླང་བུང༌,བུང་བའི་རིགས་མགོ་བྲང་སྨུག་ནག་ལ་རི་མོ་སེར་པོ་དོད་པ་ལྟོ་བ་སེར་ནག་མཇུག་མར་དུག་ཚེར་ཏེ་བུང་མདེའུ་ཡོད་པ་སྦྲང་རྩི་དང་འབུ་རིགས་ཟས་སུ་ཟ་བ་ཞིག་གོ །
གླང་མ། གླང་ནག,ཤིང་ཕྲན་གྱི་རིགས་ཤིག་སྟེ། སྡོང་ཤུན་དམར་ལྗང་ནང་ལྗང་གུ། ཡལ་ག་མང་ལ་འཁྱོག་པ། ལོ་མ་འཇོང་པོའམ་ལྕེ་དབྱིབས། མེ་ཏོག་ཆུང་ངུ་ཤིང་བལ་ཅན། འབྲས་བུ་ཞིབ་མོ་འདོགས་པ་ཞིག་ཡིན་ལ། གླང་མ་ནག་པོ་ཞེས་བྱའོ། །
གླང་རྔ,སྔོ་ལྡུམ་གྱི་རིགས་ཏེ། དབྱིབས་བ་ལང་གི་རྔ་མ་དང་འདྲ་ལ། ལོ་མ་ལྗང་གུ མེ་ཏོག་སེར་པོ། འབྲས་བུ་ཆུང་ངུ་སྨུག་ནག སྡོང་བུ་དང་ལོ་མ་བཟའ་ཚལ་དུ་རུང་བ་ཞིག་གོ །
གླང་རྫི,རྒྱའི་གཏམ་རྒྱུད་ནང་དུ་དགུ་ཚིགས་ཀྱི་ཤར་ཕྱོགས་ན་ཡོད་པའི་གང་ཟག་ཅིག་ཏུ་སྒྲོ་བཏགས་པའི་སྐར་མ་གླང་རྫི་ཞེས་བྱ་བའོ། །
གླང་ཤུ,པགས་ནད་ཀྱི་རིགས་ཤིག་སྟེ། དང་པོ་འབྲུམ་བུ་ཐོར་བུར་ཐོན་ཅིང་དེ་རྗེས་པགས་ལྷེབ་གྱོང་པོ་ཆུང་ངུར་ཕྱི་ཞིང་ཟ་འཕྲུག་ལྡང་བ། ཕལ་ཆེར་གྲུ་མོ་དང་པུས་མོ་སོགས་སུ་འབྱུང་བ་ཞིག་གོ །
གླང་སྦལ,སྐམ་གཤེར་གཉིས་གནས་སྲོག་ཆགས་ཀྱི་རིགས་ཏེ། སྤྱིར་བཏང་གི་སྦལ་བ་ལས་ལུས་བོངས་ཆེ་བ། ཡན་ལག་རགས་པ། རྫིང་བུ་དང་ཞིང་ཁ་སོགས་སུ་གནས་པ། གླང་ངུར་བའི་སྐད་དང་འདྲ་བའི་སྒྲ་འབྱིན་པ་ཞིག་གོ །
གླས་ཁུལ,སྟོབས་ཤུགས་ཆེ་བའི་རྒྱལ་ཁབ་ཀྱིས་འདྲ་མཉམ་མ་ཡིན་པའི་ཆ་རྐྱེན་ལ་བརྟེན་ནས་ཉམ་ཆུང་རྒྱལ་ཁབ་ཀྱི་རྒྱལ་ཁོངས་སམ་གྲོང་ཁྱེར་གྱི་ནང་དུ་བཙན་ཤེད་ཀྱིས་གཡར་བའི་ས་ཁུལ་ལོ། །
གླས་ཆིངས,བོགས་གཏོང་ལེན་གྱི་འབྲེལ་བ་གཏན་འཁེལ་བྱེད་པའི་གན་རྒྱའོ། །
གླིང༌,༡ སྐམ་ས་ཆེན་མོ་དང་ཉེ་འཁོར་གླིང་ཕྲན་དག་གི་སྤྱི་མིང་སྟེ། སའི་གོ་ལའི་སྟེང་གླིང་ཆེན་བདུན་ཡོད་པ་ནི་ཨེ་ཤ་ཡའི་གླིང་དང་ཡོ་རོབ་གླིང་དང་ཨ་ཧྥེ་རི་ཀའི་གླིང་དང་བྱང་ཨ་རིའི་གླིང་དང་ལྷོ་ཨ་རིའི་གླིང་དང་རྒྱ་མཚོ་ཆེན་པོའི་གླིང་དང་ལྷོ་སྣེའི་གླིང་བཅས་སོ། ༢ གཙང་ཆུའི་དཀྱིལ་དུ་བྱེ་མ་བསགས་ནས་ཆགས་པའི་སྐམ་སའོ། །
གླིང་ཁུལ,སྟོབས་ཤུགས་གཅིག་ཏུ་བསྡུས་ནས་ལས་རིགས་སྣ་གཅིག་གོང་འཕེལ་དུ་གཏོང་བའི་ས་ཁུལ་ལོ། །
གླིང་བརྒལ་བསྒྱུར་མདའ,གླིང་ཆེན་གཅིག་ནས་གླིང་ཆེན་གཅིག་ཏུ་འཕངས་ན་སྤྱི་ལེ་བརྒྱད་སྟོང་ཕན་ཆད་ཀྱི་དམིགས་འབེན་ལའང་ཕོག་ཐུབ་ཅིང་རྒྱང་ནས་ཁ་ལོ་བསྒྱུར་དུ་རུང་བའི་བསྒྱུར་མདའ་ཞིག་གོ །
གླིང་མི,ཚན་རིག་གླིང་སོགས་ཀྱི་ཁོངས་མི་དང་དེའི་ནང་གི་མཐོ་རིམ་ཞིབ་འཇུག་མི་སྣའི་གོ་མིང་ངོ༌། །
གླུ་ཚན,ཡན་ལག་གི་གླུ་དབྱངས་དུ་མ་ལས་གྲུབ་ཅིང་བརྗོད་དོན་གཅིག་མཚོན་པའི་གླུ་ཚན་ཞིག་གོ །
གློག་རྡར,གློག་ཤུགས་ལ་བརྟེན་ནས་འཁོར་བའི་གྲི་སོགས་རྡར་བྱེད་གྱི་འཁོར་ལོ་ཞིག་གོ །
གློག་རྫས་ཨང་ལྔ་པ,གློག་འཕྲུལ་ཆུང་གྲས་རྣམས་ཀྱི་ནང་དུ་གཞག་རྒྱུའི་གློག་རྫས་ཅུང་ཆུང་བའི་རིགས་ཤིག་གོ །
གློག་ལྗང༌། སྒྲོན་ལྗང༌,གཞུང་ལམ་གྱི་མདོར་བསྒྲིགས་ཤིང་བགྲོད་ཆོག་པའི་བརྡ་སྟོན་བྱེད་ཀྱི་གློག་སྒྲོན་ལྗང་གུའོ། །
གློག་ཤེད་བརྟན་ཆས། གློག་བརྟན་ཆས,གློག་རྒྱུན་གྱི་ཤེད་བརྟན་འཇགས་སུ་གནས་པར་བྱེད་པའི་འཕྲུལ་ཆས་ཤིག་གོ །
གློག་སྣོད,གློག་གི་ནུས་པ་དག་རྫས་འགྱུར་གྱི་ནུས་པར་བསྒྱུར་ནས་གསོག་འཇོག་བྱེད་པའི་བསྒྲིག་ཆས་ཤིག་གོ །
གློའི་སྦུག་ལག་གཉན་ཚད། ཨོལ་ལག་གཉན་ཚད,གློ་འདབ་གཡས་གཡོན་དུ་འབྲེལ་བའི་ཨོལ་ཀྲོང་གི་སྦུ་གུའི་ཡན་ལག་ཕྲ་བ་དག་ལ་གཉན་ཚད་ཕོག་ནས་རྒྱུན་དུ་གློ་ལུ་ཞིང་དབུགས་འཚང་བ་སོགས་ཀྱི་རྟགས་འབྱུང་བའི་ནད་ཅིག་གོ །
ངག་འདེམ,ངག་ཐོག་ནས་མིང་བཏོན་ཏེ་འདེམས་བསྐོ་བྱེད་པའོ། །
ངག་རྟ,ཟློས་གར་སོགས་ཀྱི་ནང་གི་གོ་རིམ་དང་ལྡན་པའི་ངག་གི་དབྱངས་རྟའོ། །
ངང་དཀར,འདབ་ཆགས་ཆུ་བྱའི་ རིགས་ལུས་ཅུང་ཆེ་ལ་མདོག་དཀར་པོ་སྐེ་ཤིན་ཏུ་རིང་བ་མཆུ་མདོག་སེར་པོ་དང་ནག་པོ་གཉིས་ལས་གྲུབ་པ་རྐང་པ་ནག་ལ་ཐུང་བ་སྡེར་སྐྱི་དང་ལྡན་པ་མཇུག་མ་ཐུང་བ་ཞིག་སྟེ་འདི་ལ་རིགས་མང་ངོ༌། །
ངང་རིང༌,ངང་རྒྱུད་རིང་བའོ། །
ངང་ལག་སྒྲུང་ཆུ,ལྕགས་རྩི་སོགས་སྒྲུང་བྱེད་ངང་ལག་གི་དྲི་ལྡང་བའི་རྫས་འགྱུར་གཤེར་ཁུ་འབར་སླ་བ་ཞིག་གོ །
ངང་ལག། སྐྱེ་སྟོང༌,ཚ་ཁུལ་དང་ཚ་ཁུལ་ཕལ་བའི་ཡུལ་གྱི་ལོ་མང་སྐྱེ་བའི་སྔོ་ལྡུམ་ཞིག་ཏེ། སྡོང་བུ་གསོབ་ཅིང་མཐོ་བ་ལོ་འདབ་ཆེ་ཞིང་ཡུ་བ་རིང་བ། མེ་ཏོག་སེར་སྐྱ་བཞད་ཅིང་འབྲས་བུ་ནར་རིང་ཅུང་ཟད་གུག་པ་ཕྱི་ཤུན་སྙི་ཞིང་ནང་ཤ་མངར་བ། སྨིན་ཚེ་ཁ་དོག་སེར་པོར་འགྱུར་བ་ཞིག་གོ །
ངན་གཤིས,ཡུན་རིང་གོམས་ནས་ཧ་ཅང་བསྒྱུར་དཀའ་བར་གྱུར་པའི་གཤིས་ངན་ནོ། །
ངན་ཚོགས,ཚུལ་དང་མི་མཐུན་པའི་བྱ་བའི་རིགས་མཉམ་དུ་སྒྲུབ་མཁན་གྱི་ཚོགས་པ་ཆུང་ངུའོ། །
ངན་སྐུལ,མི་གཞན་ལ་བྱ་བ་ངན་པ་བྱེད་པར་ངན་སློང་ངམ་སྐུལ་མ་བྱེད་པའོ། །
ངར་སྨན,དབང་རྩའི་མ་ལག་ལ་ངར་བསླངས་ནས་ལུས་ཀྱི་རྩལ་སྟོབས་ཇེ་ཆེར་འགྲོ་ཐུབ་པའི་སྨན་ཞིག་ཡིན་ནའང་དེ་ལྟར་བྱས་ན་ལུས་སེམས་ཀྱི་བདེ་ཐང་དང་ལུས་རྩལ་དྲང་བདེན་གྱི་འགྲན་རྩོད་ཀྱི་རྩ་དོན་དང་འགལ་བས་ལུས་རྩལ་པ་རྣམས་ཀྱིས་སྨན་དེ་བསྟེན་མི་ཆོག་ཅེས་ནན་གྱིས་བཀག་པ་ཞིག་གོ །
ངལ་གསོའི་ཉིན་ཟུང༌,གཟའ་འཁོར་གཅིག་གི་ནང་དུ་ཉིན་གཉིས་ལ་བསྟུད་མར་ངལ་གསོས་ཆོག་པའི་གཟའ་སྤེན་པ་དང་ཉི་མའི་ཉིན་ནོ། །
ངལ་གླ,ངལ་རྩོལ་ཞབས་ཞུའི་གླ་ཆའོ། །
ངལ་བ་འབྲས་མེད,དཀའ་བ་སྤྱད་ཀྱང་གྲུབ་འབྲས་གང་ཡང་མ་ཐོབ་པའོ། །
ངལ་རྩོལ་དུས་ཆེན,སྤྱི་ཟླ་ལྔ་པའི་ཚེས་གཅིག་ཉིན་ནི་རྒྱལ་སྤྱིའི་ངལ་རྩོལ་པའི་དུས་ཆེན་ཏེ། ༡༨༨༦ ལོའི་ཟླ་ལྔ་བའི་ཚེས་གཅིག་ཉིན་ཨ་རིའི་གྲོང་ཁྱེར་ཧྲེ་ཁ་གོ་སོགས་སུ་བཟོ་པ་རྣམས་ཀྱིས་ལས་བསྐྱུར་དང་ཁྲོམ་སྐོར་རྒྱ་ཆེན་པོ་བྱས་ནས་ཉིན་རེར་ཆུ་ཚོད་བརྒྱད་རེར་ལས་ཀ་བྱེད་པའི་ལམ་ལུགས་ལག་བསྟར་བྱེད་དགོས་པའི་རེ་བ་བཏོན་པ་ལས་བྱུང་བའོ། །
ངལ་རྩོལ་ནུས་ཤུགས,ལུས་སེམས་ཀྱི་ངལ་རྩོལ་ནུས་ཤུགས་སོ། །
ངལ་རྩོལ་པ་དང་མ་རྩ་ཅན། ངལ་རྩ,སྒེར་གཉེར་ཁེ་ལས་ནང་གི་བཟོ་པ་དང་མ་དངུལ་དང་རྒྱུ་རྫས་ཀྱི་བདག་པོའོ། །
ངལ་རྩོལ་བཅའ་ཁྲིམས,ངལ་རྩོལ་འབྲེལ་བ་ལེགས་སྒྲིག་བྱ་རྒྱུ་དང༌། ངལ་རྩོལ་འབྲེལ་བ་དང་སྤྱི་ཚོགས་འབྲེལ་བ་དམ་ཟབ་ཏུ་གཏོང་རྒྱུའི་ཚད་ལྡན་ཁྲིམས་ལུགས་ཏེ། དཔེར་ན། ངལ་རྩོལ་གྱི་འབྲེལ་ཡོད་གན་རྒྱ་དང་རྩོད་གླེང་དང་ཐོབ་ཆ་དང་སྲུང་སྐྱོང་དང་སྒྲིགས་ལམ་སོགས་ཀྱི་ཁྲིམས་སྲོལ་ལྟ་བུའོ། །
ངལ་རྩོལ་བསྐོས་མི,ངལ་རྩོལ་གྱི་འགན་ཁུར་པར་བསྐོས་པའི་མིའོ། །
ངལ་རྩོལ་བསྒྱུར་བཀོད། ངལ་བསྒྱུར,ཁྲིམས་ཆད་ཕོག་པའི་ཉེས་ཅན་རྣམས་ལ་ཁྲིམས་ལུགས་ཀྱི་ལྟ་རྟོག་འོག་བཙན་ཤེད་ཀྱིས་ངལ་རྩོལ་བྱེད་དུ་བཅུག་སྟེ་ཁྲིམས་རྩི་བའི་སྤྱི་དམངས་སུ་སྒྱུར་བར་བྱེད་པའི་ཐབས་ཤེས་ཤིག་གོ །
ངལ་རྩོལ་ཚད,མིའི་རིགས་ཀྱིས་བསམ་པ་དང་དངོས་པོའི་ལོངས་སྤྱོད་བསྐྲུན་པའི་ཚད་དོ། །
ངལ་རྩོལ་རྒྱུ་ཆ,མི་རྣམས་ཀྱིས་ངལ་རྩོལ་གྱི་ཡུལ་ལ་ཤན་ཤུགས་དང་འགྱུར་ལྡོག་གཏོང་རྒྱུའི་དངོས་པོའི་རྒྱུ་ཆ་སྤྱི་སྟེ། ཐོན་སྐྱེད་ལག་ཆ་དང་ས་ཞིང་དང་འཛུགས་སྐྲུན་དངོས་པོ་དང་གཞུང་ལམ་དང་མིས་བཟོས་གཙང་པོ་དང་མཛོད་ཁང་སོགས་ཀྱི་ནང་ནས་དེས་ཆོག་གི་ནུས་པ་འདོན་མཁན་ནི་ཐོན་སྐྱེད་ལག་ཆ་ཡིན་ནོ། །
ངལ་ལས་ཕྱིར་གཏོང༌,ཚན་རིག་ལག་རྩལ་དང་རིག་གནས་སྒྱུ་རྩལ་དང༌། ངལ་རྩོལ་ནུས་ཤུགས་གནས་གཞན་དུ་གཏོང་བའོ། །
ངལ་ལས། ངལ་རྩོལ་ཞབས་ཞུ,དངོས་རྫས་ཀྱི་སྟོབས་ལ་བརྟེན་པ་མ་ཡིན་པར་ངལ་རྩོལ་གྱི་སྟོབས་ཀྱིས་གཞན་ལ་ཞབས་འདེགས་སྒྲུབ་པའི་བྱེད་སྒོའོ། །
ངལ་སྲུང༌,ངལ་རྩོལ་བདེ་སྲུང་དང་ངལ་རྩོལ་ཉེན་འགོག་གོ །
ངོ་ཁྲིད,དངོས་སུ་ངོ་ཕྲད་ནས་འཆད་ཅིང་འཁྲིད་པའོ། །
ངོ་གཞོང༌,ངོ་གདོང་བཀྲུ་སའི་གཞོང་པའོ། །
ངོ་གྲོས,དངོས་སུ་ངོ་ཐུག་ནས་གྲོས་བྱེད་པའོ། །
ངོ་བཀྲུ་གཞོང༌། ངོ་གཞོང༌,ངོའམ་གདོང་འཁྲུ་སའི་གཞོང་བའོ། །
ངོ་བཞར,གདོང་གི་སྨ་རའམ་ཁ་སྤུ་སོགས་བཞར་བ་ལ་གོའོ། །
ངོ་བོ,དངོས་པོ་གང་ཞིག་དངོས་པོ་གཞན་དང་མི་འདྲ་བའི་ཁྱད་པར་འབྱེད་བྱེད་ཀྱི་རྩ་བའི་རང་བཞིན་ནོ། །
ངོ་འཁྲུད་ཞོ། ངོ་ཞོ,ངོ་འཁྲུད་བྱེད་ཀྱི་འདག་ཆལ་ཞོའི་རྣམ་པ་ལྟ་བུ་ཞིག་གོ །
ངོ་འབག,གར་སོགས་འཁྲབ་སྐབས་རྣམ་པ་གཞན་དུ་བརྫུས་བའི་ཕྱིར་དུ་གདོང་ལ་གོན་བྱའི་འབག་གོ །
ངོ་རིས,ཟློས་གར་ཁྲོད་དུ་འཁྲབ་མཁན་འགའ་རེའི་གདོང་པར་རི་མོ་སྣ་ཚོགས་བྲིས་ཏེ། མིའི་གཤིས་རྒྱུད་དང་ཁྱད་ཆོས་མཚོན་པར་བྱེད་པའོ། །
ངོ་རྒྱུགས,ལེན་པ་པོ་དང་སྤྲོད་པ་པོ་ངོ་ཕྲད་དེ་ངག་ཐོག་ནས་དྲི་བ་དྲིས་ལན་གྱི་ཚུལ་དུ་ལེན་པའི་རྒྱུགས་སོ། །
ངོ་སྲུང་བ། ངོ་སྦྱིན་པ,ཕར་ཕྱོགས་ཀྱི་རྣམ་འགྱུར་ལ་བརྟེན་ནས་བབ་བསྟུན་ཐག་གཅོད་བྱེད་ཆོག་པའི་རྣམ་པ་བསྟན་པའོ། །
ངོ་སྲུང་བཟོ་བསྐྲུན,གཞན་ཀྱི་ངོ་སྲུང་གི་ཆེད་དུ་བྱེད་པའི་ལས་གཞིའོ། །
ངོས་གྲངས,དཔེ་ཆ་དང་དུས་དེབ་སོགས་ཀྱི་ཤོག་ངོས་ཀྱི་གྲངས་མཚོན་བྱེད་ཨང་གྲངས་སོ། །
ངོས་ཐང༌,དངུལ་ལོར་རམ་འཛིན་ཡིག་སོགས་ཀྱི་ངོས་སུ་བཀོད་པའི་རིན་གོང་གི་ཚད་དོ། །
ངོས་ལྟེབས་ཅོག་ཙེ,ཅོག་ཙེ་ཟླུམ་པོའི་ངོས་ལྟེབས་ཏེ་གྲུ་བཞི་བྱ་ཆོག་པའོ། །
ཅི་བདེ། ཅི་དགར,ཁྱབ་ཁོངས་དང་གྲངས་ཚད་སོགས་ལ་ཚོད་འཛིན་མེད་པའི་ཅི་དགར་དང༌། མི་གཞན་གྱི་སྟབས་ཅི་བདེ་དང་བསྟུན་པའོ། །
ཅུ་ལི་གསེར་ཁབ,དཔྱིད་མགོའི་མེ་ཏོག་དང་དབྱིབས་འདྲ་བའི་རྒྱ་ལུགས་ཀྱི་སྨན་བཅོས་གསེར་ཁབ་ཅིག་གོ །
ཅུ་ལི་ཆུང༌,ཤིང་ཕྲན་གྱི་རིགས་ལོ་མ་རིང་ལ་འཇོང་བ་མེ་ཏོག་ཕྱི་ངོས་སེར་ཞིང་ནང་ངོས་སྨུག་ནག་ཅན་དྲི་ཞིམ་མནམ་པ་མེ་ཏོག་ཤར་རྗེས་སུ་ལོ་མ་སྐྱེ་བ་ཞིག་གོ །
ཅུ་ལི་ཤིང༌,ཤིང་ཆེན་གྱི་རིགས་ཏེ། ལོ་མ་སྒོང་དབྱིབས། མེ་ཏོག་དཀར་དམར་རམ་གློ་ཁ་འདབ་མ་ལྔ་པ་དྲི་བསུང་ཅན་ དཔྱིད་མགོར་འཆར་བ་འབྲས་བུ་སེར་པོ་བཟའ་བར་བྱ་རུང་བ་ཞིག་གོ །
ཅུ་ལི,ཅུ་ལིའི་ཤིང་གི་འབྲས་བུའོ། །
ཅོག་ཁེབས,ཅོག་ཙེའི་སྟེང་དུ་དགབ་པར་བྱ་བའི་རས་སོགས་སོ། །
ཅོག་ངོས,རྩིས་འཕྲུལ་གྱི་འཆར་ཤེལ་གྱི་གཟུགས་རིས་འཆར་སའི་ངོས་སམ་གཞིའོ། །
ཅོག་ཅོག་པ,ལུས་ལྗང་གུ་དང་མགོ་སྨུག་པོ། སྤུ་དང་རྭ་ཐུང་ཞིང་ཐག་རིང་དུ་འཕུར་མི་ནུས་ཤིང་འབྲས་ཀྱི་ལོ་མ་ཟ་བར་བྱེད་པའི་ལོ་ཏོག་གི་གནོད་འབུ་ཞིག་གོ །
ཅོག་ཙེ,སྟེང་ན་ཤིང་གི་ཁེབས་བྱས་པའི་ངོས་ཅན་དང་འོག་ནས་ཤིང་གི་སུག་རྐང་བཞིས་བཏེགས་པའི་ཡི་གེ་འབྲི་གདན་སོགས་བྱ་ཆོག་པའི་ཁྱིམ་ཆས་མདུན་ཅོག་མཐོན་པོ་ཞིག་གོ །
ཅོག་ལི,ཅོག་ཙེའི་ཐོག་ཏུ་གཞག་རྒྱུའི་ལོ་ཐོ་ཞིག་གོ །
ཅོག་སྒྲོན,ཅོག་ཙེའི་སྟེང་སོགས་སུ་གཞག་རྒྱུའི་གློག་སྒྲོན་ནོ། །
ཅོང༌,༡ ཅོང་སྒྲ་གྲག་སྟེ་དུས་ཀྱི་བརྡ་གཏོང་བར་བྱེད་པའི་གདན་གཞག་ཆུ་ཚོད་ཅིག་དང༌། ༢ དྲིལ་བུ་ཆེན་པོའོ། །
ཅོང་དུས,སྔོན་ནས་གཏན་ཁེལ་བྱས་པའི་དུས་ཚོད་འཛུར་མེད་དུ་སྒྲ་བརྡ་གཏོང་བའི་ཆུ་ཚོད་དམ་དུས་ཁྲའོ། །
ཅོང་དུས,ཅོང་དང་ཆུ་ཚོད་གཉིས་ཀྱི་མིང་ངོ༌། །
ཆ་གྲངས་འདུག་སྟེགས,ཨང་ཀིའི་གྲངས་ཀ་གཉིས་བཞི་སོགས་ཆ་ཅན་གྱི་འདུག་སྟེགས་སོ། །
ཆ་གྲངས,གཉིས་དང་བཞི་དང་དྲུག་སོགས་གཉིས་ཀྱིས་བགོད་ཐུབ་པའི་གྲངས་ཀ་དག་གོ །
ཆ་བསྒྲིགས,ཕན་ཚུན་འབྲེལ་བ་ཅན་གྱི་དངོས་པོ་རྣམས་ཚན་པ་གཅིག་ཏུ་སྒྲིག་པར་བྱེད་པའོ། །
ཆ་མཉམ་ཉིན་དུས,ཆ་མཉམ་ཉིན་ཞག་བརྩི་གཞིར་བྱས་ནས་བརྩིས་པའི་དུས་ཚོད་དོ། །
ཆ་མཉམ་ཉིན་ཞག,ཉི་མའི་བགྲོད་པ་མགྱོགས་དལ་ལ་མ་ལྟོས་པར་ཐམས་ཅད་ཆ་མཉམ་པར་བཞག་པའི་ཉིན་ཞག་སྟེ། ཉིན་ཞག་རེ་རེ་བཞིན་དུ་ཆུ་ཚོད་ཉེར་བཞི་རེར་གཏན་ལ་ཕབ་ནས་བཞག་པའོ། །
ཆ་ཚང་སློབ་ཆུང༌,དམའ་རིམ་དང་མཐོ་རིམ་གྱི་རིམ་པ་གཉིས་དང་ལྡན་པའི་སློབ་གྲྭ་ཆུང་བའོ། །
ཆ་སྙོམས་རིང་ལུགས,མི་རྣམས་ཀྱི་ལས་ཀ་དང་འཚོ་བའི་ཆ་རྐྱེན་ངལ་རྩོལ་ཐོབ་སྐལ་སོགས་ཕྱོགས་གང་ཐད་ནས་མཐའ་གཅིག་ཏུ་ཆ་སྙོམས་ཡིན་དགོས་པར་འཛིན་པའི་འདོད་ཚུལ་ལོ། །
ཆགས་སྤྱང༌,ཆགས་སྲེད་དང་གཏུམ་སྤྱོད་ཀྱིས་བུད་མེད་ལ་སྣགས་པའི་མི་ངན་པའོ། །
ཆགས་སྲེད,ཕོ་མོའི་འདོད་ཆགས་ཀྱི་སྲེད་པའོ། །
ཆར་ཕྱིས,རླངས་འཁོར་སོགས་ཀྱི་རླུང་ཤེལ་ངོས་ཀྱི་ཆར་ཆུ་འབྱིད་བར་བྱེད་པའི་ཡོ་བྱད་དོ། །
ཆར་ཟིམ། ཆར་ཆུང༌,ཆར་འཇམ་སྟེ་གནམ་གཤིས་རིག་པ་ལྟར་ན། ཆུ་ཚོད ༢༤ ཡི་ནང་དུ་ཆར་ཆུ་འབབ་ཚད་སྟོང་ཆའི་སྨི ༡༠ལ་མ་ཟིན་ན་ཆར་ཆུང་གི་ཚད་དུ་བརྩིའོ། །
ཆར་ལྭ། ཆར་གོས,ཆར་པའི་ནང་དུ་གྱོན་པར་བྱ་བའི་ཆར་འགོག་གི་གོས་སོ། །
ཆར་སྦལ,སྐམ་གཤེར་གཉིས་ཀར་གནས་པའི་སྦལ་བ་ཞིག་སྟེ། ལུས་ཚད་ལ་བརྒྱ་ཆའི་སྨི ༣ ཙམ། སྡེར་མོའི་སྟེང་ན་འཇིབ་སྦུག་ཡོད་ལ། མཐོ་སར་འཛེག་ཐུབ་ཅིང་འབུ་རིགས་ཟས་སུ་བྱེད་པ་ཞིག་གོ །
ཆིངས་བཟའ་ཕོ,གཉེན་ཆིངས་བཞག་ཅིང་གཉེན་སྒྲིག་བྱས་མ་ཟིན་པའི་སྐྱེས་པའོ། །
ཆིངས་བཟའ་མོ,གཉེན་ཆིངས་བཞག་ཅིང་ད་དུང་གཉེན་སྒྲིག་བྱས་མ་ཟིན་པའི་བུ་མོའོ། །
ཆིངས་མཐུད,སྔོན་ཆད་གཏན་ལ་ཕབ་པའི་ཆིངས་ཡིག་སོགས་ཀྱི་དུས་ཚད་ལོངས་རྗེས་སླར་ཡང་མུ་མཐུད་དེ་འཇོག་པའོ། །
ཆིངས་འགལ,ཕན་ཚུན་བར་ཁ་དན་གྱི་དཔང་རྒྱ་བཞག་པའི་ཡི་གེའི་ནང་དོན་དང་འགལ་བ་བྱས་པའོ། །
ཆིངས་འཇོག,ཆིངས་ཡིག་གམ་སྤྱི་ཆིངས་འཇོག་པའོ། །
ཆིངས་ཡིག,རྒྱལ་ཁབ་དང་རྒྱལ་ཁབ་བར་བཞག་པའི་ཆབ་སྲིད་དང་དམག་དོན་ དང་དཔལ་འབྱོར་ དང་རིག་གནས་སོགས་ཀྱི་དབང་ཆ་དང་འོས་འགན་སྐོར་གྱི་ཡིག་ཆའོ། །
ཆིངས་ཡིག,ཕྱོགས་གཉིས་ཀྱིས་ཉོ་ཚོང་དང་བུ་ལོན་སོགས་ཀྱི་ཆེད་དུ་མཉམ་གྲོས་བྱས་ཏེ་བཞག་པའི་ཁ་དན་གྱི་ཡི་གེའོ། །
ཆུ་ཀུ་བ། ཆུ་ཀུབ,བྱེ་སར་སྐྱེས་པའི་ཀུ་བའི་རིགས་ནང་དམར་པོ་རོ་མངར་ཞིང་ཆུ་མང་བ་ཞིག་གོ །
ཆུ་ཁམས་རིག་པ,རང་བྱུང་ཁམས་ཀྱི་ཆུའི་འགྱུར་ལྡོག་དང་འགུལ་བསྐྱོད་སྣ་ཚོགས་ཀྱི་སྣང་ཚུལ་ལ་ཞིབ་འཇུག་བྱེད་པའི་རིག་པའོ། །
ཆུ་ཁམས,རང་བྱུང་ཁམས་ཀྱི་ཆུའི་འགྱུར་ལྡོག་དང་འགུལ་བསྐྱོད་སྣ་ཚོགས་ཀྱི་སྣང་ཚུལ་ལོ། །
ཆུ་ཁུངས། ཆུ་མགོ,ཆུ་ཀླུང་སོགས་འབབ་པའི་ཐོག་མའི་འབྱུང་ཁུངས་སོ། །
ཆུ་ཁྲ,ཆུ་མང་ཉུང་ཅི་ཙམ་སྤྱད་པའི་ཚད་འཇལ་བྱེད་ཀྱི་ཚད་ཁྲའོ། །
ཆུ་གནས,ཆུ་ངོགས་ཀྱི་སྐམ་ས་དང་ཆུ་ནང་དུ་གནས་འཆའ་བའི་སྲོག་ཆགས་སོ། །
ཆུ་གསོག་སྒྲོམ,ཁང་བརྩེགས་རྣམས་ཀྱི་ཐོག་ཁང་གི་སྟེང་དུ་ཡོད་པའི་ཆུ་གསོག་སའི་སྒྲོམ་སྣོད་དོ། །
ཆུ་གྲུག་རྩེ་ར,ཆུའི་རྫིང་བུ་ནང་ནས་ལག་པ་ཡ་གཅིག་གིས་གྲུ་གུ་འཕངས་ནས་རྩེ་བའི་ལུས་རྩལ་ཞིག་སྟེ། དེ་རྩེ་སའི་རྐྱལ་རྫིང་གྲུ་བཞི་ནར་མོ་ལ་ཆུ་གྲུག་རྩེ་ར་ཞེས་བརྗོད་དོ། །
ཆུ་གློག་ས་ཚུགས,ཆུ་ཡི་ཤུགས་ལ་བརྟེན་ནས་གློག་ནུས་འདོན་སྤེལ་བྱེད་པའི་ས་ཚུགས་སམ་གནས་སོ། །
ཆང་བ་ལི། པགས་ཤུ,ཤོན་ལྷུང་ཤིང་སྡོང་ངམ་ཤིང་ཕྲན་ཏེ། ལོ་མ་སྒོང་དབྱིབས། མེ་ཏོག་དཀར་པོ་འདབ་མ་ལྔ་ཅན་སྐྱེ་བ་ཞིག་གི་འབྲས་བུ་སྟེ། ནང་གསེས་རིགས་མང་དུ་ཡོད་དོ། །
ཆང་ཝི་སི་ཀེ,སོ་བ་དང་གྲོ་ནག་གིས་བསྙལ་བའི་ཕྱི་རྒྱལ་གྱི་ཆང་ཞིག་གོ །
ཆང་རྒོད,བཟི་ཤུགས་ཆེ་བའི་ཆང་ངམ་ཨ་རག་གི་རིགས་སོ། །
ཆང་སྤག་ཚོད་མ,ཆང་འཐུང་སྐབས་ཀྱི་སྤག་རྒྱུའི་ཚོད་མའོ། །
ཆངས་གཟུང་རྩིས་འཕྲུལ,ཆངས་པའི་ནང་དུ་གཟུང་ཆོག་པའི་རྩིས་འཕྲུལ་ཆུང་ངུའི་རིགས་སོ། །
ཆད་དངུལ,དངུལ་མ་ལྡང་བ་དང་མ་འདངས་པའི་དངུལ་ལོ། །
ཆད་ཕོག,ཁྲིམས་ཆད་དམ་དངུལ་ཆད་ཕོག་པའོ། །
ཆད་འཇིགས,ཉེས་པ་བསགས་རྗེས་ཉེས་ཆད་འོང་རྒྱུར་འཇིགས་པའོ། །
ཆད་འཛིན,སྒོར་མོའམ་དངོས་པོའི་བུ་ལོན་ཆད་པའི་དན་དཔང་གི་འཛིན་ཡིག་གོ །
ཆད་སྟོང༌,བྱ་དངོས་གང་ཞིག་ཆད་པའམ་མ་འདངས་པའི་ཆའོ། །
ཆབ་གཞོང༌,ཆབ་ཁང་གི་ནང་དུ་སྤྲད་པའི་གཤང་གཅི་འདོར་སའི་སྣོད་ཁ་ལེབ་ཅན་ཞིག་གོ །
ཆབ་གཞོང་ཁ་གདན,ཆབ་གཞོང་གི་ཁ་འཁོར་དུ་ཡོད་པའི་གདན་གོར་རོ། །
ཆབ་རྫ། ཆབ་ཏོག,གཅིན་གཏོང་བ་དང་གསོག་སའི་སྣོད་དོ། །
ཆབ་ལོང༌,སྐ་རགས་སམ་ཆབ་མའི་ཨ་ལོང་ངོ༌། །
ཆབ་སྲིད་ཉེས་ཅན,ཆབ་སྲིད་ཀྱི་འགུལ་བསྐྱོད་གང་རུང་ཞིག་ལ་ཞུགས་པའི་དབང་གིས་སྲིད་གཞུང་གིས་ཉེས་ཅན་དུ་ངོས་བཟུང་བའི་མིའོ། །
ཆབ་སྲིད་དཔལ་ཡོན,མིའི་རིགས་ཀྱི་སྤྱི་ཚོགས་ལོ་རྒྱུས་འཕེལ་རིམ་གྱི་ཁྲོད་དུ་གསར་གཏོད་བྱས་ཤིང་འཕེལ་རྒྱས་དང་ཡར་ཐོན་མཚོན་པའི་སྤྱི་ཚོགས་ཀྱི་ཆབ་སྲིད་ཀྱི་གྲུབ་འབྲས་ཤིག་སྟེ། སྤྱི་ཚོགས་ཀྱི་ཆབ་སྲིད་ལམ་ལུགས་ངེས་ཅན་ཞིག་གི་འཕེལ་རྒྱས་ཀྱི་གནས་ཚུལ་དང་ཡར་ཐོན་གྱི་ཚད་དང་ཆབ་སྲིད་ཀྱི་ལམ་ལུགས་དེ་དང་འཚམ་པའི་སྤྱི་ཚོགས་ཀྱི་འདུ་ཤེས་འཛིན་སྟངས་སོགས་སོ། །
ཆམ་པའི་ཡམས་ནད,ཆམ་པའི་ནད་དུག་གིས་བསྐྱེད་པའི་མྱུར་བའི་རིམས་ནད་དོ། །
ཆམ་ཡམས,ཆམ་པའི་ཡམས་ནད་ཞེས་པའི་ཚིག་སྡུད་དོ། །
ཆར་ཁེབས། ཆར་ལྕིབས,ཁང་པའི་ཕྱི་སྒོའི་ཐོག་སོགས་སུ་ཡོད་པའི་ཆར་ཆུ་འགོག་པར་བྱེད་པའི་ཁེབས་སོ། །
ཆར་གདུགས,ཆར་པ་འགོག་བྱེད་ཀྱི་གདུགས་སོ། །
ཆར་ཆས,ཆར་གདུགས་དང་ཆར་གོས་དང་ཆར་ལྷམ་སོགས་ཆར་འགོག་མཁོ་ཆས་ཀྱི་རིགས་སོ། །
ཆར་ཆུ་བཞུར་སྦུག,ཆར་ཆུ་བཞུར་སའི་སྦུ་གུའོ། །
ཆར་ཆུ,༡ ཆར་པ་བབས་པ་ལས་བྱུང་བའི་ཆུ་དང༌། ༢ དུས་ཚིགས་ཉེར་བཞིའི་ནང་ཚན་ཞིག་སྟེ། རགས་པར་སྤྱི་ཟླ ༢ ཚེས ༡༩ ཡས་མས་སུ་འཁེལ་ལོ། །
ཆུ་གློག,ཆུ་ཤུགས་ལ་བརྟེན་ནས་བྱུང་བའི་གློག་ནུས་སོ། །
ཆུ་ཅུ་གང༌,ཉི་འོད་དང་ཆར་རླུང་མི་ཕོགས་པའི་བྲག་ཕུག་ལས་ཆུ་དང་འདྲེས་ཏེ་ཟགས་ཤིང་ཆགས་པའི་ཁ་དོག་དཀར་ལ་ཡང་བ་ཟོས་ན་སོ་མི་སེག་པ་བྲོ་བ་ཅུང་མངར་བའི་གཏེར་རྫས་ཤིག་གོ །
ཆུ་ཐང༌། ཆུ་གསོམ,ཤིང་ཆེན་གྱི་རིགས་ཡལ་ག་གསར་རྙིང་གི་དབང་གིས་རིམ་པར་ལོ་མ་སྐུད་དབྱིབས་དང༌། ཉ་སོག་དབྱིབས་འདྲ་བ་ཐོགས་པ། ཤིང་རྒྱུ་ཡང་ཞིང་སྙི་ལ་རླན་འགོག་དང་རུལ་འགོག་གི་ནུས་པ་བཟང་བ་ཞིག་གོ །
ཆུ་ཐོར,མྱུར་བའི་ནད་རིམས་ཆུ་ཐོར་ཞེས་བྱ་བ་སྟེ། བྱིས་པ་ལ་འབྱུང་ཤས་ཆེ་ཞིང་ནད་རྟགས་སུ་ཚ་བ་རྒྱས་པ་དང་པགས་པ་ལ་འབྲུམ་ཐོར་ཐོན་ནས་ཆུ་བུར་དུ་འགྱུར་བ་ཞིག་གོ །
ཆུ་དཔར,༡ པར་ཤིང་ལ་ཚོན་ཆུ་བྱུགས་ནས་དཔར་རྒྱུའི་སྲོལ་རྒྱུན་གྱི་ཡི་གེ་དང་རི་མོ་དཔར་ཐབས་ཤིག་དང༌། ༢ ཤོག་བུ་བཟོ་བའི་སྐབས་སུ་ཤོག་རྒྱུ་སྐྱོ་མའི་གར་སླ་སོགས་ཀྱི་ལག་རྩལ་ལས་གསལ་ལ་མི་གསལ་བའི་ཡི་གེ་དང་རི་མོ་ཤོག་བུ་དང་ལྷན་སྐྱེས་སུ་འགྲུབ་པར་བྱེད་པའི་དཔར་སྟངས་ཤིག་གོ །
ཆུ་དྲེག,བ་ཚྭ་ཉུང་བའི་ཆུའི་ཁར་ཆུ་སྔོའམ་ཆུ་ཁར་གཡེངས་པའི་ལྗན་ལྗིན་རྣམས་ཡུན་རིང་ཆགས་ནས་དྲེག་པ་ལྟར་གྱུར་ཏེ་ཆུ་ལ་འབགས་བསླད་ཐེབ་པར་བྱེད་པ་ཞིག་གོ །
ཆུ་དྲོད་ཚད་ཁྲ,ཆུའི་དྲོད་ཚད་རྟོག་བྱེད་ཀྱི་ཚད་ཁྲའོ། །
ཆུ་ཕོ་ལོག། ཆུ་མོག,ཆུ་ནང་དུ་བཙོ་བྱའི་ཕོ་ལོག་ཆུང་ངུའི་རིགས་ཤིག་གོ །
ཆུ་བ,ལྷུ་ཚིགས་ཐམས་ཅད་ཀྱི་བར་སྦྲེལ་བྱེད་དང་དོན་སྣོད་སོགས་བརྟན་བྱེད་ཀྱི་རྒྱུས་པའི་རིགས་ཏེ་ཁ་དོག་དཀར་ལ་སྲ་ཞིང་མཉེན་པ་དབྱིབས་ཕལ་ཆེར་ལེབ་མོ་ཡིན་ནོ། །
ཆུ་བལ,ཆུ་སྔོ་སྔོན་པོའི་རིགས་ཏེ། ཕྲ་ཕུང་སྦུག་དབྱིབས་འབྲེལ་བ་ལས་སྐུད་དབྱིབས་སུ་གྱེས་པ། ཁ་དོག་ལྗང་གུ་ལྦུ་སོབ་བམ་བལ་དང་འདྲ་བ་རྫིང་བུ་དང་དྲོད་ཆུ་སོགས་སུ་ཆགས་པ་ཞིག་ཡིན་ལ། དེ་མང་དུ་རྒྱས་ཤིང་འབྱམས་ཚེ་ཆུའི་སྤུས་ཚད་ལ་གནོད་པར་བཤད་དོ། །
ཆུ་བེད་ལས་གཞི,ཆུའི་ནུས་ཁུངས་བེད་སྤྱོད་དང་ཆུ་གནོད་པ་འགོག་པའི་ལས་གཞི་སྟེ། ཆུ་ལོག་འགོག་པ་དང་གཏོང་བ་དང་གསོག་པ་སོགས་ཆུ་ཡི་ནུས་པ་བེད་སྤྱོད་པའི་ལས་གཞིའོ། །
ཆུ་བེད,༡ ཆུའི་ནུས་ཁུངས་བེད་སྤྱོད་དང་ཆུའི་གནོད་པ་འགོག་པའི་བྱ་གཞག་དང༌། ༢ ཆུ་བེད་ལས་གཞིའོ། །
ཆུ་བྱ,ཆུ་ངོགས་སམ་ཆུ་ངོས་སུ་གནས་འཆའ་ཞིང་ཆུའི་ནང་ནས་ཟས་འཚོལ་བའི་བྱ་རིགས་ཀྱི་སྤྱི་མིང་ངོ༌། །
ཆུ་མདའ,༡ ཆུ་ཤུགས་ཀྱི་རྡོ་སོལ་རྐོ་བའི་ཡོ་བྱད་ཅིག་དང༌། ༢ རྒྱང་རིང་དུ་ཆུ་སྦུད་པར་ནུས་པའི་མེ་གསོད་ཡོ་བྱད་ཅིག་གོ །
ཆུ་མདའ,ཁོག་ལ་ཆུ་བླུགས་ནས་འཕེན་ཆོག་པའི་བྱིས་པའི་རྩེད་ཆས་ཀྱི་བོའུ་ཐུང་ངོ༌། །
ཆུ་མདེལ་གྲུ,དགྲ་ཕྱོགས་ཀྱི་གྲུ་ལ་མྱུར་ཞིང་འཁྱུག་པར་བཅར་ནས་ཆུ་མདེལ་འཕེན་པར་བྱེད་པའི་གྲུ་ཆུང་ཞིག་གོ །
ཆུ་མདེལ,དམག་གྲུ་དང་གནམ་གྲུས་ཆུ་འོག་ཏུ་བཞག་ནས་དགྲ་ཕྱོགས་ཀྱི་དམག་གྲུ་གཏོར་བར་བྱེད་པའི་ཆུ་ནང་གི་འགད་གཏོར་དྲག་ཆས་རིགས་ཤིག་གོ །
ཆུ་མིག་ཆུ,ཆུ་མིག་ནས་འབབ་པའི་ཆུའོ། །
ཆུ་ཚད,༡ འཕྱང་ཐིག་དང་རྒྱ་གྲམ་ཚུལ་དུ་བསྣོལ་པའི་ཆུ་ངོས་སྙོམས་ཐིག་དང༌། ༢ ཐོན་སྐྱེད་དང་འཚོ་བ་དང་རིག་གནས་སོགས་འཕེལ་བའི་ཚད་དོ། །
ཆུ་ཚན་འཁོར་ལམ,ཁྲུས་ཁང་སོགས་ཀྱི་ནང་དུ་ཆུ་དྲོན་མོ་གནས་སོ་སོར་བརྒྱུད་ཅིང་འཁོར་ནས་འགྲོ་སའི་སྦུག་ལམ་མོ། །
ཆུ་ཚན་འགྱིག་ཁུག། དྲོད་ཁུག,ནང་དུ་ཆུ་ཚན་བླུགས་ནས་རྐང་ལག་སོགས་སྲོ་བྱེད་འགྱིག་ལས་བྱས་པའི་ཁུག་མ་ཞིག་གོ །
ཆུ་ཚན,མེ་རིའམ་མུ་ཟི་སོགས་གཏེར་དངོས་ཀྱི་རྐྱེན་ལ་བརྟེན་ནས་བྱུང་བའི་དྲོད་ཚད་སེ་དྲོད ༢༠ ཡན་ལ་སླེབས་ཤིང་པགས་ནད་སོགས་ལའང་ཕན་པའི་ཆུ་མིག་ཚ་མོའི་རིགས་སོ། །
ཆུ་ཚོད་དུས་མདའ། དུས་མདའ,ཆུ་ཚོད་འཁོར་ལོའི་ནང་གི་ལྡེབས་ངོས་སུ་ཡོད་པའི་ཆུ་ཚོད་ཀྱི་གྲངས་སྟོན་བྱེད་ཀྱི་མདའ་སྟེ། མདའ་ཐུར་ཐུང་ཤོས་སོ། །
ཆུ་ཚོན་རི་མོ,ཆུ་ཚོན་གྱིས་བྲིས་པའི་རི་མོའོ། །
ཆུ་ཞིང༌,ཞིང་གི་ཁོར་ཡུག་གི་མཐའ་བཞི་རུ་རྣང་རྒལ་བཅོས་ཏེ་ནང་དུ་ཆུ་བསྐྱིལ་བའི་རྣང་མ་སྟེ་གཙོ་བོ་ཆུ་འབྲས་གདབ་སའོ། །
ཆུ་ཞེང་དཔངས་གསུམ། ཚད་གསུམ,སྲིད་དང་ཞེང་དང་དཔངས་གསུམ་ཏེ་གོ་མཚམས་འགྲུབ་བྱེད་ཀྱི་ཚད་གསུམ་མོ། །
ཆུ་འཁྱག,༡ མ་བསྐོལ་བའི་ཆུ་གྲང་མོ་དང༌། ༢ དྲོད་ཚད་དམའ་བའི་ཆུའོ། །
ཆུ་འགྲམ་གཡུལ་ས,ཆུའི་ཉེ་འགྲམ་དུ་གནས་པའི་གཡུལ་འགྱེད་ཀྱི་སའོ། །
ཆུ་འགྲམ། ཆུ་ངོགས,མཚོ་དང་ཆུ་ཡི་འགྲམ་གྱི་ཐང་ངོ༌། །
ཆུ་འཇིགས། ཆུ་གནོད,ཆར་ཞོད་དང་ཆུ་ལོག་དང་མཚོ་འཕྱུར་བ་སོགས་ཆུ་ལས་བྱུང་བའི་འཇིགས་པའམ་གནོད་འཚེའོ། །
ཆུ་འཐེན་གཏོང༌,ཆུ་རྔུབ་འཕྲུལ་ལམ་ཟོ་ཆུན་གྱིས་ཆུ་དམའ་སའི་མཐོ་སར་དྲངས་ཏེ་ཞིང་ནང་སོགས་སུ་གཏོང་བའོ། །
ཆུ་འཐོར་ཆས། ཆག་ཆག་འདེབས་ཆས,ས་ཐོག་ཏུ་ཆུ་འཐོར་བྱེད་ཀྱི་འཕྲུལ་ཆས་ཤིག་གོ །
ཆུ་འཐོར་འཁོར། ཆུ་འཁོར,སྲང་ལམ་དང་སྐྱེ་ཤིང་སོགས་ལ་ཆུ་འགྲེམ་འཐོར་བྱེད་པའི་རླངས་འཁོར་ཞིག་གོ །
ཆུ་འདབས། ཆུ་འབབ་གདན,ཁང་པའི་བྱ་འདབས་སམ་ཐོག་ཁེབས་ནས་བབས་པའི་ཆུས་རྩིགས་འདབས་ཀྱི་ས་མི་གཤོང་བའི་ཆེད་དུ་ཨར་འདམ་སོགས་ཀྱིས་བཟོས་པའི་ཆུ་འབབ་ཀྱི་གདན་ནོ། །
ཆུ་འདྲེན,གཙང་པོ་དང་མཚོ་ནང་དུ་གྲུ་རྫིངས་སོགས་ལ་བརྟེན་ཏེ་ཆུ་ཐོག་ནས་སྐྱེལ་འདྲེན་བྱེད་པའོ། །
ཆུ་འཕུད་གྱོ་སྦུག,ཁང་པའི་རྩིགས་རྨང་གི་ནང་དུ་ཡོད་པའི་ཨར་འདམ་སོགས་ལས་བཟོས་པའི་ཆུ་འཕུད་སྦུ་གུའོ། །
ཆུ་འཕུད་སྒོ,ཆུ་ཕྱིར་འཕུད་སའི་སྒོའོ། །
ཆུ་འཕུད་སྦུག,ཆུ་ཕྱི་རོལ་ཏུ་འགྲོ་སའི་སྦུ་གུའོ། །
ཆུ་འཕུད་སྦུག་ལག,ཆུ་ཕྱིར་འཕུད་སའི་ཡན་ལག་གི་སྦུ་གུའོ། །
ཆུ་འཕེན་མེ་གསོད་འཁོར,ཆུ་གཅོལ་པའམ་འདྲེན་པའི་ཡོ་བྱད་དང་ལྡན་པའི་མེ་གསོད་སྣུམ་འཁོར་རོ། །
ཆུ་འཕེན,ཆུ་འཕེན་པའམ་འདྲེན་པར་བྱེད་པའི་རྔུབ་ཤུགས་དང་ལྡན་པའི་ཡོ་བྱད་ཅིག་གོ །
ཆུ་འབབ་ངོ་གཞོང༌,གྲོང་ཁྱེར་གྱི་གཙང་སྦྲ་ཁང་དུ་སྤྲད་པའི་ཁ་ནས་ཆུ་འབབ་པའི་གདོང་དང་ལག་པ་བཀྲུ་སའི་གཞོང་བའོ། །
ཆུ་འབུ་གློ་ཉ,ལྷུ་ལུས་སྲོག་ཆགས་ཀྱི་རིགས། ལྟོ་བ་གདུབ་ཚིགས་དུ་མ་ལས་གྲུབ་ཅིང་ཕྱི་ལྤགས་སྲབ་ལ་དྭངས་པ། ལུས་ཡོངས་སུ་སུག་པ་མང་དུ་ཐོགས་པ། ཆུ་དང་མཚོ་ལ་གནས་ཤིང་ལུས་ཀྱི་གཞོགས་ཕབ་སྟེ་ཉལ་ཐབས་སུ་འཕྱེ་བ་ཞིག་གོ །
ཆུ་འབྲས,ཆུ་ཞིང་ནང་དུ་རྨོ་རྒྱུའི་འབྲས་སམ་ས་ལུའི་རིགས་ཤིག་སྟེ། ལོ་མ་ཕྲ་ཞིང་རིང་ལ་མེ་ཏོག་དཀར་པོའམ་ལྗང་ཁུ་འཆར་བ། འབྲས་བུ་སྨིན་ཚེ་སྤུན་པ་བགྲུས་རྗེས་ནང་ནས་འབྲས་གཙང་དཀར་པོ་ཞིག་འབྱུང་ཞིང༌། དེ་ལ་ལོ་རྐང་རིང་ཐུང་དང་འབྲས་བུའི་དབྱིབས་དང་རིང་ཐུང་མི་འདྲ་བས་ནང་གསེས་གཉིས་སུ་དབྱེའོ། །
ཆུ་འོག་པར་ཆས,ཆུ་འོག་ནས་པར་ལེན་ཐུབ་པའི་པར་ཆས་ཤིག་གོ །
ཆུ་རིན,ཆུ་བཀོལ་པའི་རིན་པའོ། །
ཆུ་རུད། ཤྭ་འོད,ཆར་པ་ཆེན་པོ་གློ་བུར་དུ་བབས་པ་སོགས་ཀྱི་རྐྱེན་གྱིས་རི་གཟར་ཀྱི་ངོས་ནས་དྲག་ཏུ་བཞུར་འོང་བའི་ཆུ་ལོག་གོ །
ཆུ་རྩ་སུམ་ཚེབ,ཀླད་པའི་དབང་རྩ་ཆ་ལྔ་པ་སྟེ། གཙོ་བོར་མགོ་དང་གདོང་གི་ཚོར་བ་དང་ལྡད་བྱེད་གྲུམས་ཤའི་འགུལ་བསྐྱོད་ལ་ནུས་པ་འབྱིན་ཞིང༌། ཀླད་ཟམ་ནས་བྱུང་བ་མིག་དང་མཁུར་བ་དང་མ་ནེ་གསུམ་དུ་གྱེས་ཏེ་གདོང་གི་ཚོར་བའི་ལས་བྱེད་པའི་དབང་རྩ་ཞིག་གོ །
ཆུ་རྩ། དབང་རྩ,ལྟེ་བའི་དབང་རྩའི་མ་ལག་གི་ཚོར་བ་རྣམས་དབང་པོ་སོ་སོར་སྐྱེལ་བ་དང་དབང་པོ་ སོ་ སོའི་ཚོར་བ་རྣམས་ལྟེ་བའི་མ་ལག་ལ་སྐྱེལ་བའི་ཕུང་གྲུབ་ཅིག་གོ །
ཆུ་རྩངས,གཉིས་གནས་སྲོག་ཆགས་སྒོང་སྐྱེས་ཀྱི་རིགས་ཏེ། ལུས་རྩངས་པ་དང་འདྲ་བ། མགོ་ལེབ་ཅིང་པགས་པ་རྩུབ་པ། རྒྱབ་ནག་ལ་ལྟོ་བ་དམར་སེར་ཅན་ཆུ་ནང་གི་སྲོག་ཆགས་ཆུང་ངུ་བཟའ་བ་ཞིག་གོ །
ཆུ་རྫ,ཆུ་གསོག་སྣོད་ཀྱི་རྫ་མའོ། །
ཆུ་རྫིང༌,ཆུ་བསྐྱིལ་པའི་རྫིང་བུའོ། །
ཆུ་རླངས,ཆུ་ཚན་ནམ་ཆུ་ཁོལ་ལས་ཐོན་པའི་རླངས་པའོ། །
ཆུ་ལག། ཕལ་རྒྱུན,༡ ཆུ་ཀླུང་གི་ཡན་ལག་ཏུ་འབབ་པའི་ཆུ་རྒྱུན་དང། ༢ བྱ་དངོས་ཀྱི་གཙོ་བོ་མ་ཡིན་པའི་ཆའོ། །
ཆུ་ལྷམ,འགྱིག་ལས་བཟོས་པའི་ཆར་ཆུའི་ནང་དུ་གྱོན་པར་བྱ་བའི་ལྷམ་མོ། །
ཆུ་ཤུགས,རྒྱ་མཚོ་དང་ཆུ་བོ་དང་མཚེའུ་སོགས་ཆུ་རྒྱུན་ལས་བྱུང་བའི་བྱ་བ་བྱེད་པའི་ནུས་ཤུགས་ཏེ། གློག་འདོན་པ་དང་འཕྲུལ་ཆས་སྐོར་བར་བྱེད་པའི་རང་བྱུང་ནུས་ཁུངས་ཤིག་གོ །
ཆུ་ཤོར་ས་ཉིལ,ཆུ་དང་རླུང་སོགས་ཀྱི་འཚེ་བས་ས་ངོས་ཀྱི་ས་རྒྱུ་གཤིན་པོའི་རིམ་པར་གཏོར་བཤིག་ཐེབས་པའོ། །
ཆུ་སྐོལ་ཆས,གློག་ལ་བརྟེན་ནས་ཆུ་སྐོལ་བར་བྱེད་པའི་ཡོ་བྱད་ཅིག་གོ །
ཆུ་སྐྱེས་དབང་ལག,མཉེ་ཤིང་གི་ཚན་པར་གཏོགས་པའི་སྔོ་ལྡུམ་བཟའ་རུང་བ་ཞིག་གོ །
ཆུ་སྒམ,སྣུམ་འཁོར་སོགས་ཀྱི་ཤེད་འཕྲུལ་ལ་བསིལ་འབེབས་བྱེད་ཀྱི་ཆུའི་སྣོད་སོགས་སོ། །
ཆུ་སྒྱོགས,མེ་གསོད་རླངས་འཁོར་གྱི་སྟེང་དུ་སྤྲད་པའི་རྒྱང་ཐག་རིང་པོར་ཆུ་སྦུད་ཐུབ་པའི་མེ་གསོད་ཡོ་བྱད་ཅིག་གོ །
ཆུ་སྔོ། སྨུག་ཚལ,རྒྱ་མཚོའི་ཆུ་སྲབ་སའི་བྲག་རྡོ་ལས་སྐྱེས་པ་ཤ་སྐྱིའི་དབྱིབས་ཅན་རེག་བྱ་ནེམ་པ་ཁ་དོག་སྨུག་པོའམ་སྨུག་ནག་བཟའ་ཚོད་དུ་རུང་བའི་ཆུ་སྔོའི་རིགས་ཤིག་གོ །
ཆུ་སྟན,བྱིས་པའི་གཅིན་གྱིས་མལ་མི་རླན་པར་འཛིན་པའི་སྟན་ཞིག་གོ །
ཆུ་སྟན། གཅིན་སྟན,བྱིས་པའི་འཕོངས་འོག་ཏུ་བཏིང་སྟེ་གཅིན་འཛིན་པའི་སྟན་ཆུང་ཞིག་གོ །
ཆུ་སྟེང་ལྗིད་འདེགས་འཕྲུལ,གྲུ་ཁའི་དངོས་རྫས་ལྕི་བའི་རིགས་འདེགས་བྱེད་ཀྱི་འཕྲུལ་ཆས་ཤིག་གོ །
ཆུ་སྟོད,རྒྱུག་ཆུར་སྟོད་སྨད་བར་གསུམ་དུ་དབྱེ་བ་ལས་སྟོད་རྒྱུད་དོ། །
ཆུ་སྦུག་མཆུ། ཆུ་ཀ་ལའི་མཆུ,སྦུག་ཆུ་གཏོང་འཛིན་བྱེད་པའི་སྣེ་མོའོ། །
ཆུ་སྦུག་མཆུ། ཆུ་ཀ་ལའི་མཆུ,ཁྲིད་ཆུའི་ཆུ་སྦུག་གི་མཆུའི་གཏོང་འཛིན་ནོ། །
ཆུ་སྦུག,ཆུ་བཞུར་སའི་སྦུ་གུའོ། །
ཆུ་སྦུད་རྫིང་བུ། སྦུད་རྫིང༌,ཁོར་ཡུག་མཛེས་པའི་ཕྱིར་དུ་བཀོད་པའི་ཆུ་གནམ་དུ་སྦུད་ཅིང་མཆོད་པའི་མིས་བཟོས་རྫིང་བུའོ། །
ཆུ་སྦུད,སྦུད་ཤུགས་ལ་བརྟེན་ནས་ཕྱོགས་གང་སར་ཆུ་གཏོར་ཞིང་འགྲེམ་པར་བྱེད་པའོ། །
ཆུ་སྦུར,ཆུ་ལ་གནས་པའི་སྦུར་བའི་རིགས་ཤིག་སྟེ། གཙོ་བོ་རྫིང་བུ་དང་ཡུར་ཆུ་སོགས་རྩྭ་ལྡུམ་སྐྱེས་པའི་ཆུར་གནས་ལ། རྐང་ལག་དྲུག་པ་སྤུ་རྭ་ཟུང་དང་ལྡན་པ་སྦུར་སྐོགས་ལྗང་ནག་ལྷེབ་མོ་ཆ་གཅིག་གཤོག་ཁེབས་ཀྱི་ཚུལ་དུ་ཡོད་པ་མཚན་མོ་མཁའ་ལ་འཕུར་ནུས་པ་ཞིག་གོ །
ཆུ་སྲིན་ལག་བརྒྱད,སྙི་ལུས་སྲོག་ཆགས་རྒྱ་མཚོ་ལ་གནས་པ་ལུས་ཟླུམ་འབོལ་ཡན་ལག་བརྒྱད་པོ་སོ་སོར་འཇིབ་སྦུག་དུ་མ་དང་ལྡན་པས་སྲོག་ཆགས་སོགས་འཁྱུད་ནས་བཟའ་བར་བྱེད་པ་ཞིག་གོ །
ཆུ་སྲོ་ཆས,ཁྱིམ་དུ་ཁྲུས་བྱ་བ་སོགས་ལ་ཉེ་བར་མཁོ་བའི་ཆུ་སྲོ་བྱེད་ཀྱི་འཕྲུལ་ཆས་སོ། །
ཆུའི་པད་པ,འབུ་སྲིན་གྱི་རིགས། ལུས་རིང་ཞིང་ལེབ་པ། རྟག་པར་ཆུ་རྫིང་ལ་གནས་ནས་མི་ཕྱུགས་ཀྱི་ཁྲག་འཇིབ་པ་ཞིག་གོ །
ཆུའི་ལྗི་བ,ལྷུ་ལུས་སྲོག་ཆགས་འབུའི་རིགས་ཏེ། ལུས་ཆུང་བ། ཤུན་སྐོགས་སྲ་བ། བ་ཚྭ་མེད་པའི་ཆུ་ལ་གནས་ཤིང་ཉ་ཡིས་ཁ་ཟས་སུ་བྱེད་པ་ཞིག་གོ །
ཆུར་བ། ཆུར་གོར,ཕྱུགས་ཀྱི་འོ་མ་ལས་བྱུང་བའི་ཆུར་བའམ་ཆུར་བའི་ཕུང་པོ་ཅུང་ཆེ་བ་གོར་བ་ལྟར་བཟོས་པ་ཞིག་གོ །
ཆུས་བསྐོར་འཕྲུལ་འཁོར,ཤིང་འཁོར་ཆུས་སྐོར་བ་སྒུལ་ཤུགས་སུ་བྱེད་པའི་འཕྲུལ་འཁོར་རོ། །
ཆེད་གླེང༌,དོན་གནད་གང་ཞིག་ལ་ཆེད་དམིགས་ཀྱིས་དཔྱད་པ་བརྗོད་པའི་རྩོམ་ཡིག་གོ །
ཆེད་དེབ,༡ ནང་དོན་གང་རུང་ཞིག་གཙོ་བོར་བཟུང་ནས་བསྒྲིགས་པའི་ལེ་ཚན་དང་དུས་དེབ་དང༌། ༢ རིག་གཞུང་ལས་ཁུངས་ནས་པར་བསྐྲུན་བྱས་ཤིང་དོན་གང་རུང་ཞིག་ལ་ཞིབ་འཇུག་གྀ་གྲུབ་འབྲས་བརྗོད་བྱར་བྱས་པའི་རྩོམ་ཡིག་གོ །
ཆེད་དོན་ལེ་ཚན,གནད་དོན་ཁ་ཤས་ལ་དམིགས་ནས་ཆེད་དུ་བསྒྲིགས་པའི་ལེ་ཚན་ནོ། །
ཆེད་དོན,ཞིབ་འཇུག་དང་གླེང་བརྗོད་ཆེད་དུ་བྱ་བའི་དོན་ནོ། །
ཆེད་དོན། ཆེད་དོན་གྱོད་གཞི,ཆེད་དུ་ཐག་གཅོད་བྱ་དགོས་པའི་དོན་རྐྱེན་ནམ་གྱོད་གཞི་གལ་ཆེན་ནོ། །
ཆེད་ཕན་དབང་ཆ,གསར་གཏོད་པས་དུས་ངེས་ཅན་ཞིག་གི་ནང་དུ་རང་གིས་གསར་གཏོད་བྱས་པ་དེ་སྒེར་གྱིས་ལོངས་སུ་སྤྱད་ཆོག་པའི་ཁྲིམས་ཀྱིས་འགན་སྲུང་བྱས་པའི་ཁེ་དབང་ངོ༌། །
ཆེད་ཕན,གསར་གཏོད་པས་དུས་ངེས་ཅན་ཞིག་གི་ནང་དུ་རང་གིས་གསར་གཏོད་བྱས་པ་དེ་སྒེར་གྱིས་ལོངས་སུ་སྤྱད་ཆོག་པའི་ཁྲིམས་ཀྱིས་འགན་སྲུང་བྱས་པའི་ཁེ་ཕན་ནོ། །
ཆེད་བརྗོད,ཚགས་པར་རམ་དུས་དེབ་ཚན་པས་རང་ཉིད་ཀྱི་ཚགས་པར་དང་དུས་དེབ་ཐོག་ཚན་པ་དེ་གའི་མིང་ཐོག་ནས་མིག་སྔའི་དོན་ཆེན་སྐོར་དཔྱད་གཏམ་རྩོམ་ཡིག་སྤེལ་བའོ། །
ཆེད་བསྒྲིགས་ལེ་ཚན། ཆེད་ལེའུ,༡ གསར་ཤོག་དང་དུས་དེབ་དག་གི་ནང་ཆེད་དུ་རྩོམ་ཡིག་གི་རིགས་འགའ་ཞིག་འགོད་པ་དང༌། ༢ ཆེད་དམིགས་ཀྱི་ནང་དོན་ཅན་གྱི་རྩིག་ལྡེབས་གསར་འགྱུར་དང་བསྒྲགས་པང་གསར་འགྱུར་སོགས་ལའང་འཇུག་གོ །
ཆེད་མཁས་པ,ཕྱོགས་གང་རུང་ཞིག་ལ་ཆེད་དུ་ཞིབ་འཇུག་བྱས་ནས་བྱང་ཆུབ་པ་དང་དེའི་ཐད་ཀྱི་ཤེས་ཡོན་དང་ལག་རྩལ་ཁྱད་པར་བ་ལྡན་པའི་མིའོ། །
ཆེད་མཁས་སྐབས་བཅོས,ནད་རིགས་སོ་སོའི་ཆེད་མཁས་པས་བརྟག་བཅོས་བྱེད་པའི་སྐབས་བཅོས་ཚན་ཁག་གོ །
ཆེད་ཚན,༡ སྨན་ཁང་སོགས་ཀྱི་ཆེད་དམིགས་ཚན་ཁག་དང༌། ༢ ཆེད་ལས་སློབ་གསོ་ལག་བསྟར་བྱ་བའི་སློབ་གྲྭའོ། །
ཆེད་འཁོར,༡ མིའམ་དོན་གང་རུང་གི་ཆེད་དུ་དམིགས་ཏེ་བཏང་བའི་མེ་འཁོར་རམ་རླངས་འཁོར་དང༌། ༢ སྒེར་དང་སྡེ་ཚན་གྱི་ཆེད་བཀོལ་རླངས་འཁོར་རོ། །
ཆེད་འདྲི། ཆེད་དྲིས,མི་གཅིག་གམ་དོན་གཅིག་ལ་ཆེད་དུ་བཅར་འདྲི་བྱེད་པའོ། །
ཆེད་འཚོང་ཁང༌,ཚོང་རྫས་རིགས་གཅིག་དང་ཚོང་རྟགས་གཅིག་ཅན་ཁོ་ནའམ་ས་གནས་ཀྱི་ཁྱད་ཆོས་ལྡན་པའི་ཚོང་རྫས་ཁོ་ན་ཆེད་དུ་བཙོང་སའི་ཚོང་ཁང་ངོ༌། །
ཆེད་རྩོམ,ཕྱོགས་གང་ཞིག་ལ་ཞིབ་འཇུག་བྱེད་པའི་ཆེད་དམིགས་ཀྱི་རྩོམ་ཡིག་གི་རིགས་སོ། །
ཆེད་ལས་བདག་པོ,ཞོར་ལས་གང་ཞིག་ཆེད་དུ་གཉེར་བའི་ཞིང་གྲོང་གི་ཁྱིམ་ཚང་ངམ་མི་སྒེར་རོ། །
ཆེད་སྤྱད་གནམ་གྲུ,༡ རེས་འཕུར་གནམ་གྲུ་ལས་གཞན་པའི་མིའམ་དོན་གང་རུང་གི་ཕྱིར་ཆེད་དུ་འཕུར་བའི་གནམ་གྲུ་དང༌། ༢ མི་གང་རུང་གིས་སྤྱད་པར་བྱ་བའི་གནམ་གྲུའོ། །
ཆེད་སྤྱད་གནམ་གྲུ། ཆེད་གྲུ,མི་ཆེ་གེ་མོ་ཞིག་གི་ཆེད་སྤྱད་ཀྱི་གནམ་གྲུའོ། །
ཆེད་སྦྱང༌། ཆེད་ལས,༡ མཐོ་རིམ་སློབ་གྲྭ་ཆེན་མོའི་ཚན་ཁག་གཅིག་གམ་འབྲིང་རིམ་ཆེད་ལས་སློབ་གྲྭའི་ནང་དུ་སྦྱང་བྱའི་རིག་ཚན་ཏེ། རྩིས་རིག་ཆེད་ལས་ལྟ་བུ་དང༌། ༢ ཐོན་ལས་སྡེ་ཚན་གྱི་ནང་དུ་ལས་ཀའི་གོ་རིམ་མི་འདྲ་བ་ལྟར་སོ་སོར་ཕྱེས་པའི་ལས་སྒོའི་ཚན་ཁག་དང༌། ༣ ལས་ཀ་སྣ་གཅིག་ཁོ་ན་གཉེར་བའོ། །
ཆོག་པ,རུང་བའམ་ཆོག་པའི་དོན་ནོ། །
ཆོག་ཡིག,སྲིད་གཞུང་གི་ཆེད་བཙུགས་ལས་ཁུངས་ཀྱིས་སྤྲད་པའི་བྱ་བ་གང་ཞིག་སྒྲུབ་ཆོག་པའི་ཁྲོལ་མཆན་བཀོད་ཡོད་པའི་དཔང་ཡིག་གོ །
ཆོས་དཔོན། ཆོས་གཉེར,གནམ་བདག་ཆོས་ལུགས་དང་ཤར་དག་ཆོས་པའི་ལུགས་ཀྱི་འགན་འཛིན་མི་སྣ་ཞིག་གོ །
ཆོས་ལོག,ཆོས་སུ་བརྫུས་ཏེ། གཞན་ལ་གནོད་འཚེ་དང་མགོ་སྐོར་གཏོང་བའི་ཁྲིམས་འགལ་གྱི་རྩ་འཛུགས་སོ། །
ཇ་བག། ཇ་ཕག,སོ་ཕག་གི་དབྱིབས་སུ་བཅགས་པར་བྱས་པའི་ཇའོ། །
ཇ་མོལ,ཞབས་ཞུའི་ལས་རིགས་ལྡན་ཞིང་བསྒྲིགས་བཀོད་ལེགས་པའི་ཁང་ཚོམས་སོགས་སུ་ཇ་འཐུང་ཞོར་དུ་བག་ཕེབས་ངང་གླེང་མོལ་བྱེད་པའོ། །
ཇ་རིལ,ཚགས་སྡོམ་བྱས་ཏེ་ཕོར་བའི་དབྱིབས་ལྟར་བཟོས་པའི་ཇ་ཞིག་གོ །
ཇ་ལྗང༌,ཇ་ཡི་རིགས་ཆེན་པོ་ཞིག་སྟེ། ཚ་བ་མཐོན་པོ་ལ་བརྟེན་ནས་ཇ་ལོ་གསར་པའི་ནང་གི་རྩབས་རྒྱུ་མེད་པར་བྱས་ཤིང༌། མ་བསྙལ་པར་བཟོས་པ་ཞིག་སྟེ། སྦངས་པའི་ཚེ་ཇ་ལོ་སོ་མའི་མདོག་དང་བྲོ་བ་འབྱུང་བ་ཞིག་གོ །
ཇུས་ཉེས། བྱུས་ཉེས,ཐབས་ཇུས་ལ་ནོར་འཛོལ་བྱུང་བའོ། །
ཇུས་ཐ,ཐབས་མཁས་དང་བྲལ་བའི་ཇུས་དམན་པའོ། །
ཉ་ཁྱེའུ,ཉ་ཁྱེའུའི་འགྲེལ་བར་ལྟོས།
ཉ་ཁྲིམས,ཉ་དང་འབྲེལ་བའི་སྐོར་གྱི་བཅའ་ཁྲིམས་སོ། །
ཉ་གང༌། ཉ་ཟླ,བོད་ཚེས ༡༥ མཚན་མོར་ཟླ་བའི་དཀྱིལ་འཁོར་གྱི་དཀར་ཆ་རྫོགས་ཏེ་ཟླུམ་པོར་གྱུར་པའོ། །
ཉ་ནག,ཉ་ནག་གི་འགྲེལ་བར་ལྟོས།
ཉ་ནག,ལུས་ཟླུམ་རིང་ མགོ་ལེབ་ཅིང་སོ་དང་ལྡན་ལ་རྒྱབ་སྔོ་ཞིང་ལྟོ་བ་དཀར་སྐྱ། རང་བཞིན་གཏུམ་པ་ཉ་ཆུང་ངུ་དང་སྦལ་ལྕོང་སོགས་བཟའ་བའི་ཉའི་རིགས་ཤིག་གོ །
ཉ་པ,ཉ་གཤོར་བའི་ལས་ལ་བརྟེན་ནས་འཚོ་བ་སྐྱེལ་བའི་མིའོ། །
ཉ་བུམ,ཉ་གསོ་སའི་སྣོད་དོ། །
ཉ་མཆིན་སྣུམ། ཉ་སྣུམ,ཆུ་སྲིན་སོགས་ཀྱི་མཆིན་པ་ནས་བཏོན་པའི་སྣུམ་མམ་ཚི་ལུའོ། །
ཉ་མདེལ,ཆུ་ནང་དུ་སྐྱོད་ཅིང་ཁ་ཕྱོགས་བསྒྱུར་བར་ནུས་པའི་གྲུ་གཟིངས་གཏོར་བྱེད་ཀྱི་ཉ་ཡི་ལས་དང་འདྲ་བའི་འགད་མདེལ་ཞིག་གོ །
ཉ་མིག་གཤིབ,ཉ་མིག་གཤིབ་ཀྱི་འགྲེལ་བར་ལྟོས།
ཉ་ཟླ,ཚེས་བཅོ་ལྔའི་ཟླ་བའོ། །
ཉ་སོག,སྙི་ལུས་སྲོག་ཆགས་ཆུ་ལ་གནས་པ་ལུས་སྐོགས་གཞོགས་ཡ་གཉིས་ཁ་སྤྲོད་དུ་ཡོད་པ་ལ་སྟེང་མ་སྙོམས་ལེབ་ཆུང་ཙམ་དང་འོག་མ་ཆེ་འབུར་རྩུབ་ཅིང་མི་སྙོམས་པའི་ནང་དུ་གནས་པ་ཞིག་གོ །
ཉན་ཁྲོམ,གླུ་དང་གཏམ་བཤད་དང་རོལ་མོ་དང་རྒྱང་སྒྲོག་སོགས་ལ་ཉན་མཁན་གྱི་ཁྲོམ་ཚོགས་སོ། །
ཉན་དུང༌། ཉན་སྦུག,ཁ་པར་སོགས་ཀྱི་སྒྲ་ཉན་སའི་སྒྲ་དུང་ཆུང་ངུའོ། །
ཉན་བརྟག་ཆས། ཉན་དཔྱད་ཆས,ཉན་བརྟག་བྱེད་པའི་ཡོ་བྱད་དོ། །
ཉན་བརྟག,སྙིང་དང་གློ་བ་སོགས་ཀྱི་སྒྲ་ལ་ཉན་ནས་ནད་ལ་བརྟག་པའོ། །
ཉན་འབྲི། དཔོད་འབྲི,སྐད་ཡིག་སློབ་ཁྲིད་ཀྱི་བྱེད་ཐབས་ཤིག་སྟེ། དགེ་རྒན་གྱིས་སྐད་གསང་མཐོན་པོས་བཀླགས་པའི་ཚིག་རྣམས་སློབ་མས་ཉན་ཞིང་འབྲི་བའོ། །
ཉན་སྦུག་མཉེན་སྐུད,མཉན་སྦུག་དང་ཁ་པར་སོགས་ཀྱི་འཕྲུལ་ཆས་སྦྲེལ་བྱེད་ཀྱི་སྐུད་པ་མཉེན་མོའོ། །
ཉམ་ཆུང༌,རྒྱལ་ཁབ་དང་དམག་སོགས་ཀྱི་སྟོབས་ཤུགས་ཞན་པས་ཉམ་ཆུང་བའོ། །
ཉམས་གསོ,བཟོ་བསྐྲུན་སོགས་ཉམས་པ་སླར་གསོ་བྱེད་པའོ། །
ཉམས་མཚར། མཚར་ཉམས,གཏམ་དང་རྣམ་འགྱུར་སོགས་ལ་ཉམས་མཚར་ཞིང་དགོད་བྲོ་ལ་གོ་དོན་ཟབ་མོ་དང་ལྡན་པའོ། །
ཉམས་རིད,༡ གསོན་ཉམས་མེད་པ་དང༌། ༢ དཔལ་འབྱོར་ཉམས་རྒུད་དུ་འགྲོ་བའི་མཇུག་གི་དུས་སྐབས་སོ། །
ཉམས་རྒུད,སྟོབས་ཤུགས་དང་འཁོས་ཀ་ཉམས་པའམ་ཞན་དུ་ཕྱིན་པའོ། །
ཉམས་སྟོན། གཟུགས་སྟོན,ཟློས་གར་སོགས་ཀྱི་སྐབས་སུ་འཁྲབ་སྟོན་པས་ཉམས་འགྱུར་འབུར་དུ་བསྟན་ཏེ་ལྟ་མཁན་རྣམས་ལ་སྤྲོ་སྣང་བསྐྱེད་ཕྱིར་འཁྲབ་ཚན་གྱི་མགོ་མཇུག་གང་རུང་དུ་ཡུད་ཙམ་ཞིག་ལ་ལུས་མ་འགུལ་བར་བསྡད་དེ་ཉམས་སྟོན་སྟངས་ཤིག་དང༌། ༢ མང་པོའི་ཚོགས་སུ་བྱད་གཟུགས་ཐེངས་དང་པོར་སྟོན་པའོ། །
ཉམས་སྣང༌། རྟོག་པ,༡ མིའི་རྣམ་རྟོག་གི་ཕྱོགས་སུ་གཏོགས་པ་དང༌། ༢ དངོས་ཡོད་གནས་ཚུལ་ལ་མི་བསྟུན་པར་རང་གི་འདོད་པ་དང་ཕྱོགས་རེའི་ལྟ་ཚུལ་ཁོ་ན་ལ་བརྟེན་པར་བྱེད་པའོ། །
ཉམས,ཁོར་ཡུག་གང་རུང་ཞིག་གི་ནང་དུ་མི་རྣམས་ལ་ཚོར་བ་དྲག་པོ་སྟེར་བའི་བསམ་བློའི་རྣམ་འགྱུར་རམ་ཡུལ་གྱི་ཕྱི་ཡི་སྣང་ཚུལ་ཁྱད་པར་ཅན་ནོ། །
ཉལ་ཁང་གླ,ཉལ་ཁང་གླས་པའི་རིན་པའོ། །
ཉལ་ཆས,སྔས་མགོ་དང་ཉལ་གོས་སོགས་མལ་ཆས་རྣམས་སོ། །
ཉལ་འཁོར,ཉལ་ཁྲི་ཅན་གྱི་མེ་འཁོར་དང་རླངས་འཁོར་རོ། །
ཉལ་ལྭ,ཉལ་བའི་དུས་སུ་གྱོན་པའི་ལྭ་ཞིག་གོ །
ཉལ་ཤག,མལ་གནས་ཅན་གྱི་ཁང་ཤག་གོ །
ཉི་ཁྱམས། ཉི་ར,ཁང་པའི་གློའམ་མདུན་རྒྱབ་གང་རུང་ནས་ཕྱི་རུ་ཐོན་པའི་ཆ་ལ་ལན་ཀན་གྱིས་བསྐོར་བའི་ཉི་འོད་འཁྱིལ་ས་དང་གོས་སྐེམས་དང་མཐོང་ཡངས་པའི་ཆེད་དུ་བྱས་པའི་ཁྱམས་སོ། །
ཉི་གདུགས,ཉི་འོད་འགོག་བྱེད་ཀྱི་གདུགས་སོ། །
ཉི་གདུགས,ཉི་འོད་འགོག་བྱེད་གྱི་གདུགས་སོ། །
ཉི་དབུས་སྨྲ་བ,ཉི་མ་ནི་འཇིག་རྟེན་ཁམས་ཀྱི་ལྟེ་བར་གནས་ཤིང༌། སའི་གོ་ལ་དང་གཟའ་སྐར་གཞན་དག་གིས་དེ་ལ་སྐོར་བ་བྱས་ནས་འགྲོ་བཞིན་ཡོད་པར་འདོད་པའི་གནའ་བོའི་གནམ་རིག་གི་བཤད་ཚུལ་ཞིག་སྟེ། དེ་ཡང་ལུགས་འདི་ཐོག་མར་སྤྱི་ལོའི་སྔོན་གྱི་དུས་རབས་གསུམ་པར་གནའ་བོའི་ཧེ་ལིན་གྱི་གནམ་རིག་མཁས་པ་ཨ་རིས་སི་ཐ་ཁི(Aristarchus)བྱ་བས་སྲོལ་བཏོད་པར་གྲགས་ཤིང༌། ཕྱིས་ཀྱི་དུས་རབས་བཅུ་དྲུག་པའི་ནང་དུ་ཁུ་པིས་ཉིག(Nicolaus Copernicus)བྱ་བས་བཤད་ཚུལ་འདི་བདེན་པའི་སྒྲུབ་བྱེད་ཆ་ཚང་བ་ཞིག་བཀོད་པ་སོགས་ལ་བརྟེན་ནས་ཚན་རིག་གི་རྒྱབ་སྐྱོར་བརྟན་པོ་རྙེད་པར་གྲགས་སོ། །
ཉི་ནུས་གློག་ཚུགས,ཉི་མའི་འོད་འཕྲོ་འགྱེད་ཀྱི་ནུས་པ་ལ་བརྟེན་ནས་ཆུ་བསྲོས་པའི་རླངས་ཤེད་ཀྱིས་འཕྲུལ་ཆས་བསྐོར་ནས་གློག་འདོན་པའི་ས་ཚུགས་སོ། །
ཉི་ནུས་ཆུ་སྲོ་ཆས,ཉི་འོད་ཀྱི་ནུས་པའི་གློག་ལ་བརྟེན་ནས་ཆུ་སྲོ་བར་བྱེད་པའི་འཕྲུལ་ཆས་སོ། །
ཉི་ནུས་ལམ་སྒྲོན,ཉི་ནུས་ཀྱི་གློག་ལ་བརྟེན་པའི་ལམ་སྒྲོན་ཞིག་གོ །
ཉི་ནུས,ཉི་མའི་འོད་འཕྲོ་འགྱེད་ཀྱི་ནུས་པའོ། །
ཉི་མ་གདུབ་འཛིན,ཉི་འཛིན་གྱི་སྐབས་སུ་ཟླ་བའི་གྲིབ་མའམ་གྲིབ་མ་ཅན་གྱི་ཟླ་བ་ཉི་དཀྱིལ་གྱི་དབུས་སུ་ཁྲིགས་སེར་ཁེལ་བས་མཐའ་འཁོར་དུ་ཅུང་མ་ཁེབས་པར་ལུས་པའི་མུ་ཁྱུད་ནས་འོད་ཟེར་སྔར་བཞིན་སྤྲོས་པ་གདུ་བུའི་རྣམ་པར་སྣང་བ་ལ་བྱའོ། །
ཉི་མ་ཆ་འཛིན,ཉི་འཛིན་གྱི་སྐབས་སུ་ཟླ་བའི་གྲིབ་མས་ཉི་དཀྱིལ་གྱི་ཆ་ཤས་བསྒྲིབས་པར་བྱས་པའོ། །
ཉི་མ་ཧྲིལ་འཛིན,ཉི་འཛིན་གྱི་སྐབས་སུ་བསྒྲིབས་མཐར་སོན་པའི་དུས་ཚོད་དུ་སླེབས་ཚེ་ཟླ་བའི་གྲིབ་མས་ཉི་མའི་དཀྱིལ་འཁོར་ཡོངས་སུ་བསྒྲིབས་ནས་ཆ་ཤས་ཙམ་ཡང་མི་མཐོང་བར་གྱུར་པའོ། །
ཉི་མ,དགུ་ཚིགས་ཁྱིམ་རྒྱུད་ཀྱི་བརྟན་སྐར་རྣམས་ཀྱི་ཡ་གྱལ་ཞིག་སྟེ། དེའི་བོངས་ཚད་སའི་གོ་ལའི་ལྡབ་ཁྲི ༡༣༠ དང༌། སྤུས་ཚད་སའི་གོ་ལའི་ལྡབ་ཁྲི༣༣.༣༤ དང༌། ཕྱི་ངོས་དྲོད་ཚད་སེ་དྲོད ༦༠༠༠ དང༌། ནང་གི་དྲོད་ཚད་སེ་དྲོད་ཁྲི་ ཕྲག ༡༥༠༠ ཙམ་དང༌། སའི་གོ་ལ་དང་རྒྱང་ཐག་ནི་སྟོང་སྨི་དུང་ཕྱུར ༡.༩༦ ཙམ་ཡོད་པའི་ཚ་ངར་ཤིན་ཏུ་ཆེ་ཞིང་འོད་ཟེར་འཕྲོ་བའི་དབུགས་ཀྱི་ཕུང་པོ་ཞིག་སྟེ། ཉི་མའི་ཁྱིམ་རྒྱུད་ཀྱི་གཟའ་རྣམས་ཀྱི་ལྟེ་བར་གནས་པས། ཐམས་ཅད་དེའི་མཐའ་ལ་བསྐོར་ནས་རྒྱུའོ། །
ཉི་མའི་ཁྱིམ་རྒྱུད,ཉི་མ་ལྟེ་བར་བཟུང་བའི་དགུ་ཚིགས་ཁོངས་ཀྱི་མ་ལག་ཧ་ཅང་ཆུང་བ་ཞིག་སྟེ། ཉི་མ་ལྟེ་བར་གནས་ཤིང་དེའི་མཐའ་འཁོར་དུ་གཟའམ་རྒྱུ་སྐར་ཆེན་པོ་དགུའམ་བརྒྱད་དང་རྒྱུ་སྐར་དེ་དག་གི་འཁོར་སྐར་དང་དུ་བ་མཇུག་རིང་སོགས་སོ། །
ཉི་མའི་གློག་རྫས,ཉི་འོད་ཀྱི་ནུས་པ་ཐད་ཀར་གློག་གི་ནུས་པར་བརྗེ་བསྒྱུར་བྱེད་པའི་ཡོ་བྱད་ཅིག་སྟེ། བརྟན་ཞིང་ཡུན་ཐུབ་ལ་བརྗེ་བསྒྱུར་གྱི་ནུས་ཚད་མཐོ་བ་སོགས་ཀྱི་ཁྱད་ཆོས་དང་ལྡན་པས་བཟོས་སྐར་སོགས་ཀྱི་གློག་ཁུངས་སུ་བྱ་རུང་བ་ཞིག་གོ །
ཉི་མའི་དུས་ཚོད། ཉི་དུས,ཉིན་ཞག་གི་སྒོ་ནས་བརྩིས་པའི་དུས་ཚོད་དེ། དེ་ཡང་ཉིན་ཞག་དངོས་གཞིར་བཟུང་ནས་བརྩིས་པ་ལ་དངོས་ཀྱི་ཉིན་ཞག་གི་དུས་ཚོད་ཅེས་བྱ་སྟེ། ཐུར་གྲིབ་ཀྱིས་མཚོན་པའི་དུས་ཚོད་ནི་ཉིན་ཞག་དངོས་ཀྱི་དུས་ཚོད་ཡིན། དེ་བཞིན་དུ་ཆ་སྙོམས་ཀྱི་ཉིན་ཞག་གཞིར་བཟུང་ནས་བརྩིས་པ་ལ་ཆ་སྙོམ་ཉིན་ཞག་གི་དུས་ཚོད་ཅེས་བྱ་སྟེ། ཆུ་ཚོད་འཁོར་ལོས་མཚོན་པའི་དུས་ཚོད་ལྟ་བུ་ཡིན་ནོ། །
ཉི་མའི་དྲག་རླུང༌,ཉི་མའི་ནག་ཐིག་གི་འགུལ་བསྐྱོད་རྒྱས་མཐར་ཐུག་པའི་སྐབས་ཀྱི་ཉི་རླུང་སྟེ། དེའི་འགྲོས་ཀྱི་མྱུར་ཚད་སྐར་ཆ་གཅིག་ལ་སྟོང་སྨི༡༠༠༠ ཡན་ཆད་ལ་སླེབས་ཤིང༌། སའི་གོ་ལའི་བར་སྣང་གི་ཁོར་ཡུག་ལ་ཤུགས་རྐྱེན་ཚབས་ཆེན་གཏོང་ནུས་པས། དྲི་ངན་དབྱང་རིམ་ལ་གཏོར་བརླག་དང་སྐུད་མེད་འཕྲིན་ལ་བར་ཆད་བཟོ་བར་མ་ཟད་མི་ལུས་ཀྱི་བདེ་ཐང་ལའང་གནོད་པ་ངེས་ཅན་ཞིག་ཡོད་དོ། །
ཉི་མའི་འགུལ་བསྐྱོད,ཉི་མའི་ཕྱི་ངོས་ཀྱི་སྨེ་ཐིག་དང་འོད་སྨེ་དང་འཚེར་སྨེ་དང་ཉི་རྣ་དང་གློག་རླབས་སྤྲོ་བའི་སྣང་ཚུལ་སོགས་ཀྱི་འགྱུར་ལྡོག་ལ་ཆ་སྙོམས་སུ་ལོ་གྲངས ༡༡ ཙམ་འཁོར་ཡུན་གྱི་དཀྱིལ་འཁོར་གཅིག་ཏུ་བྱེད། འགུལ་བསྐྱོད་དྲག་པའི་སྐབས་སུ་སྨུག་ཕྱིའི་འོད་དང་གཞི་རྡུལ་ཁྱབ་འཕྲོ་ཇེ་དྲག་ཏུ་འགྱུར་ཞིང༌། སའི་གོ་ལའི་སྟེང་དུ་སྣེ་འོད་དང་དྲག་སྡུད་སོགས་འབྱུང་ངོ༌། །
ཉི་མའི་རླུང༌། ཉི་རླུང༌,ཉི་མའི་རླུང་ཆེན་གྱི་རིམ་པ་ལས་བྱུང་བའི་འགྲོས་མྱུར་བའི་གློག་ལྡན་གཞི་རྡུལ་གྱི་རྒྱུན་ཏེ། ནམ་རྒྱུན་སྐར་ཆ་གཅིག་ལ་སྟོང་སྨི་༣༥༠ཡན་ཆད་བརྒལ་བར་འགྱུར་རོ། །
ཉི་མའི་རླུང་ཆེན,ཉི་མའི་ཕྱི་ངོས་ཀྱི་རིམ་པ་སྟེ། ནང་ནས་ཕྱིར་རིམ་པ་བཞིན་དུ་འོད་ལྒང་དང་མདོག་ལྒང་དང་ཉི་ཞུ་གསུམ་དུ་དབྱེར་ཡོད་པའོ། །
ཉི་མའི་ལོ། ཉིན་ལོ,ལྡོག་ལོ་དང་དོན་གཅིག་གོ །
ཉི་མའི་སྨེ་ཐིག,ཉི་མའི་ཕྱི་ངོས་ཀྱི་རླངས་པའི་འཁྱིལ་འཁོར་ཏེ། དྲོད་ཚད་ཉེ་འཁོར་ལས་དམའ་ཞིང༌། སའི་གོ་ལའི་ཐོག་ནས་བལྟས་ན་ཉི་མའི་ཕྱི་ངོས་ཀྱི་ནག་ཐིག་འདྲ་བ་ཞིག་ཏུ་སྣང་བས་ཉི་མའི་སྨེ་ཐིག་ཅེས་ཀྱང་བྱ། ཉི་མའི་ནག་ཐིག་དེར་སྡུད་ཁྱམས་ཤིན་ཏུ་དྲག་པོ་ཡོད་པས་དེ་འབྱུང་བའི་སྐབས་སུ་སའི་གོ་ལའི་སྡུད་ཁྱམས་ཚ་འགྱུར་དང་རླུང་ཁམས་ཆེན་པོའི་གློག་ལྡན་བང་རིམ་འཁྲུགས་པ་སོགས་ཀྱི་སྣང་ཚུལ་འབྱུང་ངོ༌། །
ཉི་ཚེའི་སྲིད་ཇུས,ས་ཁུལ་ལམ་སྡེ་ཁག་འགའ་ཞིག་གིས་ཆ་ཤས་ཀྱི་ཁེ་ཕན་ལ་དམིགས་ནས་བཟོས་པའི་གཏན་འབེབས་སམ་བྱ་ཐབས་ཤིག་གོ །
ཉི་ཞུ། ཉི་ཞྭ,གདོང་ལ་ཉི་འོད་ཕོག་པ་འགོག་བྱེད་ཀྱི་ཞྭ་ཞིག་གོ །
ཉི་འགོག་པང་ལེབ,ཉི་འོད་འགོག་བྱེད་ཀྱི་པང་ལེབ་བོ། །
ཉི་འོད་གློག་སྒྲོན,ཉི་འོད་གློག་སྒྲོན་གྱི་འགྲེལ་བར་ལྟོས།
ཉི་འོད་ཐབ་ཀཉི་ཐབ,ཉི་འོད་ཀྱི་དྲོད་ཕྱོགས་གཅིག་ཏུ་བསྡུས་པ་སྣོད་ཀྱི་ཞབས་ལ་ཕོག་པར་བྱས་ནས་ཟས་འཚེད་པའི་ཐབ་ཀའོ། །
ཉི་རྣ,ཉི་མའི་ངོས་ཀྱི་མེ་ལྕེ་ལྟ་བུའི་ཚ་དབུགས་ཀྱི་ཕུང་བོ་འབྱུང་རྒྱུ་ཧའེ་དང་ཧེལ་དང་ཀལ་སོགས་ལས་གྲུབ་པ་ཞིག་ཡིན་ལ། ནམ་རྒྱུན་འོད་འབྱེད་རྒྱང་ཤེལ་ལས་མ་གཏོགས་མཐོང་མི་ཐུབ་ཀྱང་ཉི་འཛིན་སྐབས་སུ་མཐོང་ཐུབ་པ་ཞིག་གོ །
ཉི་རྩིས་ལོ་མགོཕྱི་ལོའི་ལོ་སར,ཕྱི་ལོའམ་སྤྱི་ལོའི་ཟླ་དང་པོའི་ཚེས་གཅིག་གམ་ཉི་རྩིས་ལུགས་ཀྱི་ལོ་གསར་པའི་ཉིན་དང་པོའོ། །
ཉི་རྩིས,སའི་གོ་ལས་ཉི་མར་སྐོར་བ་ཐེངས་གཅིག་བྱེད་པའི་དཀྱིལ་འཁོར་གྱི་ཡུན་ཚད་ཉིན་ཞག༣༦༥ ལོ་གཅིག་ཏུ་བྱས་པའི་ལོ་ཐོ་རྩི་སྟངས་ཤིག་སྟེ། ད་ལྟའི་ཕྱི་རྩིས་སམ་སྤྱི་རྩིས་ལྟ་བུ་ཉིན་ཞག་ཁོ་ན་མ་གཏོགས་ཟླ་དཀྱིལ་འཕེལ་འགྲིབ་ལས་བཞག་པའི་ཉ་སྟོང་ལ་མི་ལྟ་ཞིང་ཞག་ཤོལ་ཙམ་ལས་ཟླ་ཤོལ་ཡང་འདོན་རྒྱུ་མེད་པའི་ལུགས་སོ། །
ཉི་ཤམ,སྨད་ཤམ་གྱི་རྣམས་གྲངས་ཤིག་གོ །
ཉི་ཤེལ,ཉི་ཟེར་གྱི་སྨུག་ཕྱིའི་འོད་ཀྱིས་མིག་ལ་གནོད་པ་འགོག་བྱེད་ཀྱི་མིག་ཤེལ་ཞིག་གོ །
ཉིད་ལངས་ནད,གཉིད་བཞིན་དུ་ཡར་ལངས་ནས་འགྲོ་བར་བྱེད་པའི་ནད་ཅིག་གོ །
ཉིན་ཐོ་བྲི་དེབ། ཉིན་དེབ,ཉི་མ་རེ་རེ་བཞིན་དུ་བྱ་བ་ཅི་བསྒྲུབས་དང་མྱོང་ཚོར་ཅི་བྱུང་སོགས་ཟིན་བྲིས་སུ་དགོད་སའི་དེབ་བོ། །
ཉིན་མཁོ,པགས་རས་དང་འདག་ཆལ་དང་ཚ་དེམ་སོགས་ཉིན་རྒྱུན་འཚོ་བའི་ནང་དུ་ཉེ་བར་མཁོ་བའི་དངོས་པོའི་རིགས་སོ། །
ཉིན་ཞག,ཉི་དཀྱིལ་གྱི་ལྟེ་བ་བསྟུད་མར་ཐེངས་གཉིས་ལ་བྱི་རྟའི་གཞུང་ཐིག་གཅིག་གི་ཐོག་སླེབས་པ་ལ་དགོས་པའི་ཡུན་ཚད་དེ། དེ་ཡང་སའི་གོ་ལའི་འགྲོས་ལ་མྱུར་བུལ་ཡོད་པའི་དབང་གིས་ཉིན་ཞག་གཅིག་གི་ཡུན་ཚད་ལའང་རིང་ཐུང་གི་འགྱུར་ལྡོག་ཡོད་ཀྱང་བརྩི་སྟབས་བདེ་བའི་ཆེད་དུ་ལོ་གཅིག་གི་ཉིན་ཞག་རེའི་ཆ་སྙོམ་གྲངས་ཀ་ཉིན་ཞག་གཅིག་ཏུ་བྱས་པ་ལ་ཆ་སྙོམ་ཉིན་ཞག་ཟེར་ཏེ། དེ་ལ་ལྟོས་ནས་ཉིན་ཞག་མཚན་ཉིད་པ་ལ་དངོས་ཀྱི་ཉིན་ཞག་ཟེར་རོ། །
ཉིན་རེས,ཉིན་རེའི་ལས་ཀའི་འགན་རེས་མོས་སུ་འཁུར་བའོ། །
ཉིས་བྲོ,མི་གཉིས་ཀྱིས་ལྷན་དུ་འཁྲབ་པའི་ཞབས་བྲོ་ཞིག་གོ །
ཉིས་མལ,མི་གཉིས་ཉལ་དུ་རུང་བའི་ཉལ་སའི་མལ་ཁྲི་ཞེང་ཆེ་བ་ཞིག་གོ །
ཉིས་འདུག་ནེམ་ཁྲིའུ,མི་གཉིས་འདུག་སའི་ནེམ་ཁྲིའོ། །
ཉིས་རྡང༌,གྱེན་དུ་མཐོ་ཚད་མཉམ་པའི་འདེགས་རྐང་བཞི་བསླངས་པའི་ཡས་སྣེར་རྡང་ཤིང་གཉིས་བར་ཐག་ཅུང་ཟད་བཀྱེད་ནས་ཉིས་གཤིབ་ཀྱི་ཚུལ་དུ་ཡོད་པའི་ལུས་རྩལ་མཁོ་ཆས་ཤིག་དང་དེར་རྩེ་བའི་སྐྱེས་པའི་ལུས་རྩལ་གྱི་རྣམ་གྲངས་ཤིག་གོ །
ཉིས་རྡེབ,རྩིས་འཕྲུལ་གྱི་ཙིག་བརྙན་གྱི་འཐེབ་སོགས་ལ་སོར་མོས་ཐེངས་གཉིས་སུ་མྱུར་བར་རྡེབ་པའོ། །
ཉེ་བཅར,མི་དང་འཚོ་བ་སོགས་ཀྱི་ནང་ལ་ཞུགས་ཏེ་དེ་དག་གི་ཉེ་སར་བཅར་བའོ། །
ཉེ་འགྲིབ་མིག,ཐག་ཉེ་ས་གསལ་པོར་མི་མཐོང་བའི་ནད་ཅན་གྱི་མིག་གོ །
ཉེ་འགྲིབ,མིག་འབྲས་མདུན་རྒྱབ་ཀྱི་བར་ཐག་ཉེ་དྲགས་པའམ་མིག་གི་དྭངས་གཟུགས་དང་ཟུར་སྐྱིའི་བར་གྱི་འོད་སྒྱུར་ནུས་པ་ཞན་པའི་དབང་གིས་བསྐྱེད་པའི་ཐག་རིང་མཐོང་ལ་ཐག་ཉེ་མི་མཐོང་བའི་མིག་ནད་ཅིག་གོ །
ཉེན་ཁ,༡ ཉེན་ཁའི་འབྱུང་རྐྱེན་དང༌། ༢དཀའ་ཁག་ཚབས་ཆེན་དང་བཅས་པའི་དུས་སྐབས་སོ། །
ཉེན་ཁང༌,རྙིང་རལ་དུ་གྱུར་ནས་འགྱེལ་བའི་ཉེན་ཁ་ཡོད་པའི་ཁང་པའོ། །
ཉེན་བགམ,མི་མེད་ལུང་སྟོང་དང་གནས་ཚུལ་མི་དཔོག་པ་སོགས་ཉེན་ཁ་ངེས་ཅན་ཡོད་པའི་གནས་སུ་ཚོད་བགམ་སྟེ་རྟོག་ཞིབ་ཏུ་འགྲོ་བའོ། །
ཉེན་ཟམ,རྙིང་རལ་དུ་གྱུར་ནས་རྡིབ་ཉེན་ཆེ་བའི་ཟམ་པའོ། །
ཉེན་འཇུག། གཟུ་ལུམ,ཉེན་ཁ་སོགས་ལ་མ་བརྟགས་པར་བྱ་བར་འཇུག་པའོ། །
ཉེན་སྐྱོབ་བགོས་འཁུར,ཉེན་སྐྱོབ་མི་སྟེ་གཞན་སྐྱོབ་མཁན་གྱི་མིས་རང་གི་སྐྱིན་ཚབ་དང་འགན་ཁུར་ཇེ་ཡང་དུ་གཏོང་ཆེད་རང་གི་འགན་ཁུར་ཆ་ཚང་ངམ་ཆ་ཤས་ཤིག་མི་གཞན་ལ་འཁུར་དུ་འཇུག་ཚུལ་ཞིག་གོ །
ཉེའུ,ཆུར་གནས་སྲོག་ཆགས་ཉའི་རིགས་ཕྲུ་གུ་ནར་མ་སོན་པའི་སྐབས་སོ། །
ཉེའུ། ཉ་ཕྲུག,གསོ་སྤེལ་གྱི་ཆེད་དུ་་འདོན་སྤྲོད་བྱ་བའི་ཉ་ཕྲུག་ཆུང་ངུའོ། །
ཉེས་ཁྲིམས,གང་ཞིག་ལ་ཉེས་གསོག་བྱ་སྤྱོད་ཟེར་བ་དང་ཉེས་གསོག་བྱ་སྤྱོད་ལ་ཆད་པ་གང་ཞིག་གཅོད་དགོས་ལུགས་གཏན་འབེབས་བྱས་པའི་བཅའ་ཁྲིམས་སོ། །
ཉེས་གཏུག,ཉེས་འཛུགས་དང་གཏུག་བཤེར་བྱེད་པའོ། །
ཉེས་གཏེ,ནག་ཉེས་བཟོ་མཁན་གྱི་གཙོ་བོའམ་གཏེ་བོའོ། །
ཉེས་གྱོད,ཉེས་དོན་ནམ་ཉེས་བསགས་ཀྱི་གྱོད་གཞིའོ། །
ཉེས་ཅན,ཁྲིམས་འགལ་གྱི་ཉེས་པ་བསགས་པས་ཁྲིམས་ཁང་གིས་ཉེས་ཆད་བཅད་པའི་མིའོ། །
ཉེས་ཐག་གཅོད,ཁྲིམས་ཁང་གིས་ཁྲིམས་ལུགས་ལྟར་ཉེས་ཅན་གྱི་ཉེས་པ་གཏན་ལ་འབེབས་པའོ། །
ཉེས་དོགས་ཅན,ཉེས་དོན་ཞུ་གཏུག་ཁྲོད་ཉེས་བསགས་ཀྱི་དོགས་པ་ཡོད་སའི་མིའོ། །
ཉེས་དོན་ཁྲིམས་གཅོད,ཁྲིམས་ཁང་གིས་ཞུ་སྦྱོར་ཕྱི་མས་ཉེས་པ་བསགས་ཡོད་མེད་དང༌། གལ་ཏེ་ཡོད་ན་དེར་ཆད་པ་གང་ཞིག་གཅོད་དགོས་པ་དང་གལ་ཏེ་དགོས་ན་ཇི་ལྟར་གཅོད་པ་སོགས་ཀྱི་ཆེད་དུ་བཟོས་པའི་གཏན་ཕབ་བོ། །
ཉེས་དོན་གཞུང་གཏུག,ཞིབ་དཔྱོད་ལས་ཁུངས་ཀྱིས་རྒྱལ་ཁབ་ཀྱི་ཚབ་བྱས་ནས་ཉེས་གསོག་བྱ་སྤྱོད་དངོས་སུ་ཡོད་པ་དང་ཉེས་དོན་གྱི་འགན་འཁུར་དགོས་པའི་མི་ཁྲིམས་ཁང་ལ་གཏུག་བཤེར་བྱེད་པའོ། །
ཉེས་དོན་གྱོད་གཞི,ཉེས་ཁྲིམས་དང་འགལ་ནས་ཉེས་དོན་གཏུག་བཤེར་ཡང་བྱས་ཟིན་པའི་གྱོད་གཞིའོ། །
ཉེས་དོན་ཉེས་བསགས,ཉེས་ཁྲིམས་དང་འགལ་བས་ཁྲིམས་ཆད་ཀྱང་ཕོག་འོས་པའི་ཚད་ལ་སླེབས་པའི་ཉེས་སྤྱོད་དོ། །
ཉེས་དོན་བཀག་སྐྱིལ། ཉེས་དོན་བཀག་ཉར,གནས་ཚུལ་ཛ་དྲག་གི་སྐབས་སུ་རྒྱལ་ཁབ་ལས་ཁུངས་ཀྱིས་དོགས་ཡོད་ཉེས་ཅན་ནམ་ཉེས་དོན་གཏུག་བྱའི་མི་ལུས་རང་དབང་ལ་ཁྲིམས་ལྟར་གནས་སྐབས་སུ་ཚོད་འཛིན་བྱེད་པའི་བཙན་ཤེད་ཀྱི་བྱེད་ཐབས་ཤིག་གོ །
ཉེས་བཟོ,ནག་ཉེས་ཅན་གྱི་བྱ་བ་སྒྲུབ་པའོ། །
ཉེས་འཇུག་པ,ཁྲིམས་ལུགས་ཐོག་ཉེས་པ་གསོག་རྩིས་བྱེད་པའམ་ཉེས་པ་གསོག་བཞིན་པའམ་ཉེས་པ་བསགས་ཟིན་མ་ཐག་ཏུ་ཤེས་པའི་ཉེས་ཅན་གྱི་མིའོ། །
ཉེས་རོགས,མཉམ་དུ་ཉེས་པ་བསགས་པའི་ངན་གྲོགས་སོ། །
ཉེས་རྟོལ,ཉེས་དོན་གྱོད་གཞིའི་འབྱུང་རྐྱེན་དངོས་རྩད་ཆོད་པའོ། །
ཉོ་ཕྱོགས་ཁྲོམ་ར,ཚོང་རྫས་ཀྱི་སྤྲོད་པ་མཁོ་བ་ལས་མང་བར་གྱུར་ཚེ་ཉོ་མཁན་ཁེ་ཕན་པའི་ཕྱོགས་སུ་གནས་པའི་རིན་གོང་ལ་གཙོ་འཁྲིད་ཀྱི་ནུས་པ་ཐོན་པའི་ཁྲོམ་རའི་སྣང་ཚུལ་ཞིག་གོ །
ཉོ་བདག། ཉོ་མཁན,ཚོང་རྫས་དང་ཁང་པ་སོགས་ཉོ་མཁན་ནོ། །
ཉོ་བསྡུ,ཕྱོགས་དུ་མ་ནས་དངོས་རྫས་ཉོ་ཞིང་བསྡུ་བར་བྱ་བའོ། །
ཉོ་ཚོང༌,ཉོ་ཚོང་ལས་རིགས་ཀྱི་བྱེད་སྒོའོ། །
ཉོ་ཚོང་ཆིངས་ཡིག། ཚོང་ཆིངས,ཕྱོགས་གཉིས་ཀྱིས་སོ་སོའི་འདོད་བློ་ལྟར་ཉོ་ཚོང་བྱེད་པའི་ཆེད་དུ་བཞག་པའི་ཆིངས་ཡིག་གོ །
ཉོ་འབོད། ཉོ་བརྡ,མངག་ཉོ་བྱེད་པར་བརྡ་གཏོང་བའོ། །
ཉོ་འཛིན,དངུལ་རྩའི་ཁྲོམ་རར་ཉོས་ཟིན་པ་མཚོན་པའི་དཔང་འཛིན་ནོ། །
ཉོ་སྒྲུབ,སྲིད་གཞུང་གིས་ཉོ་བ་སྟེ་རིམ་པ་སོ་སོའི་རྒྱལ་ཁབ་ལས་ཁུངས་དང་དོན་ལས་སྡེ་ཁག་དང་ཐུན་མོང་ཚོགས་པས་ཁྲིམས་མཐུན་གྱི་ཁོངས་རོལ་ནང་ནོར་སྲིད་མ་དངུལ་གྱིས་དངོས་རྫས་ཉོ་བ་དང་བཟོ་བཀོད་ཞབས་ཞུ་སོགས་ཀྱི་བྱ་བའོ། །
ཉོས་གོང༌,ཚོང་རྫས་སོགས་ཉོས་པའི་གོང་ཚད་དོ། །
ཏ་ལ,ཚ་ཁུལ་དུ་སྐྱེ་བའི་ཤིང་ཆེན་གྱི་རིགས་ཏེ། སྡོང་པོ་དྲང་ཞིང་རིང་བ། ཡལ་ག་མེད་པ། ཕྱི་ངོས་སུ་ཤིང་ཤུན་སྲབ་མོའམ་ཤིང་སྐུད་སྤུ་འཛིངས་པ་ལྟ་བུ་འཕྱངས་བ། ལོ་མ་སྡེར་དབྱིབས་ཆེ་བ་སྡོང་རྩེར་སྤུངས་ཏེ་སྐྱེ་བ། མེ་ཏོག་སེར་པོ་འཆར་ཞིང་འབྲས་བུ་ཟླུམ་པོ་འདོགས་པ་ཞིག་གོ །
ཏམ་བུ་ར། འཕང་འགྲོ,རྒྱུད་སྐུད་བཞི་ཅན་གྱི་དཀྲོལ་རྒྱུའི་རོལ་ཆ་ཞིག་གོ །
ཏིལ་མར། ཏིལ་སྣུམ,ཏིལ་འབྲུ་བཙགས་པ་ལས་བྱུང་བའི་སྣུམ་མོ། །
ཏིལ་འདག། ཏིལ་སྐྱོ,ཏིལ་འབྲུ་བརྔོས་ཤིང་བཏགས་ནས་བཟོས་པའི་སྐྱོ་མའོ། །
ཏིལ་སྣུམ,ཏིལ་འབྲུ་བཙིར་བ་ལས་བྱུང་བའི་དྲི་ཞིམ་མནམ་པའི་སྣུམ་གཤེར་ཞིག་གོ །
ཏིལ་སྦྲང༌,ཏིལ་ལ་འབྲས་ཕྱེ་དང་མངར་ཆ་བསྲེས་པ་ལས་གྲུབ་པའི་མངར་ཟས་ཤིག་གོ །
ཏིལ,སྔོ་ལྡུམ་མམ་འབྲུ་ཡི་རིགས་ཤིག་སྟེ། སྡོང་བུ་ཟུར་བཞི། ལོ་མ་སྒོང་དབྱིབས་སམ་ལྕེ་དབྱིབས། མེ་ཏོག་སྦུབས་ལྡན་བ་སྤུ་ཅན་ཁ་དོག་དཀར་པོ་དང་དམར་སྨུག་དང་སེར་པོ་འཆར་བ། གང་བུ་ཁམ་ནག་སྤུ་ཅན་འབྲས་བུ་བྱུར་བུར་གཏམས་པ་ཞིག་ཡིན་ལ། འབྲས་བུ་བཙིར་ན་སྣུམ་ཁུ་འབྱུང་ངོ༌། །
ཐ་མག་སི་ཀར,དུ་བའི་ལོ་མ་རྐྱང་པ་བསྒྲིལ་བའི་ཐ་མག་གི་རིགས་ཤིག་གོ །
ཐ་མག,༡ ཤོག་བུའི་ནང་དུ་རྡོ་ཐ་བསྒྲིལ་ཏེ་བཟོས་པའི་ཤོག་དུད་དང༌། ༢ དྲི་ཞིམ་ཅན་གྱི་ཐ་མག་གོ །
ཐ་ཚིག་ཡི་གེ,རྒྱལ་ཁབ་གཅིག་གིས་རྒྱལ་ཁབ་གཞན་ཞིག་ལ་བརྡ་ཡིག་བཏང་སྟེ། ལན་འདེབས་པར་སྐུལ་བའི་ཡིག་ཆའོ། །
ཐ་ཤལ,གོ་སའམ་བྱ་སྤྱོད་དམན་པའོ། །
ཐ་སྒམ། ཐ་ཤུབས,ཐ་མག་འཇུག་སྣོད་ཀྱི་སྒམ་བུའོ། །
ཐག་ཁྲུ,རས་སོགས་ཀྱིས་བྱས་པའི་རིང་ཐུང་འཇལ་བྱེད་ཀྱི་ཁྲུ་ཙེ་ཞིག་གོ །
ཐག་གཅོད། ཅོག་གཏག,༡ ཚོང་དང་བྱ་བ་སོགས་ཐག་གཅོད་པའི་བརྡར་ལག་པས་ཅོག་ཙེའི་ངོས་སུ་རྡེག་པ་དང༌། ༢ དོ་བདག་གིས་དོན་ཐག་གཅོད་པའོ། །
ཐག་པ,སྐུད་པ་མང་པོ་མཉམ་དུ་བསྒྲིལ་པའི་ཐག་པ་སྦོམ་པོའོ། །
ཐག་མཆོང༌,མི་གཅིག་གམ་གཉིས་ཀྱིས་ཐག་པའི་སྣེ་གཉིས་ནས་བཟུང་སྟེ་བསྐོར་བའི་ཐོག་ནས་ལྡིང་རྩེད་བྱེད་པའི་ལུས་རྩལ་གྱི་རྣམ་གྲངས་ཤིག་གོ །
ཐག་འཁྱུད་མེ་ཏོག,ཐག་འཁྱུད་མེ་ཏོག་གི་རིགས་ཀྱི་སྤྱི་མིང་ངོ༌། །
ཐག་འཁྱུད་མེ་ཏོག,ལོ་གཅིག་སྐྱེ་བའི་སྡོང་འཁྱུད་རྩི་ཤིང༌། ལོ་མ་སྙིང་དབྱིབས་རྩེ་གསུམ་དུ་གྱེས་ཤིང་མེ་ཏོག་དམར་སྐྱའམ་སྔོ་སྨུག་རྣམ་པ་དུང་ཆེན་གྱི་ཁ་དང་འདྲ་བ་ཅན་ཞིག་གོ །
ཐག་འགྲོ,༡ ནམ་མཁར་འཐེན་པའི་རྣོ་ཐག་སྟེང་ནས་བགྲོད་པའི་རྩེད་རྩལ་ཞིག་དང༌། ༢ ཉེན་ཁ་ཆེ་བའི་བྱ་བ་སྒྲུབ་པའོ། །
ཐག་འབྲིང་བསྒྱུར་མདའ,འཕེན་ཐག་སྨི ༡༠༠༠ ནས ༣༠༠༠ བར་སླེབས་ཐུབ་པའི་བསྒྱུར་མདའོ། །
ཐག་རྩེད,ཐག་པའི་རིགས་ལ་བརྟེན་ནས་རྩེ་བའི་ལུས་རྩལ་ལོ། །
ཐག་སོག,ཁ་སོ་ཐག་པ་ལྟ་བུ་འཁོར་ནས་ཤིང་གཅོད་པར་བྱེད་པའི་འཕྲུལ་སོག་ཅིག་གོ །
ཐག་སྐས,ཐག་པ་ལས་བཟོས་པའི་སྐས་སོ། །
ཐག་སྦྱོང༌,ཐག་པ་རྩེད་ཆས་སུ་བྱས་ཏེ་ལུས་ཀྱི་སྟངས་སྟབས་སྣ་ཚོགས་སྒྱུར་བའི་བུད་མེད་ཀྱི་སྒྱུ་རྩལ་ལུས་སྦྱོང་ཤིག་གོ །
ཐང༌,རྒྱ་ཆེ་ཞིང་མཚོ་འཕགས་དམའ་ལ་ཁོད་སྙོམས་པའི་སྐམ་ས་སྟེ། མཚོ་འཕགས ༢༠༠ མན་ལ་དམའ་ཐང་དང ༢༠༠ ཡན་ལ་མཐོ་ཐང་ཞེས་བྱའོ། །
ཐང༌། ཁུ་བ,སྨན་གྱི་ཐང་དང་ཚོད་མ་སོགས་བསྐོལ་པའི་ཁུ་བའོ། །
ཐང་ཁབ,ཁབ་ཀྱི་དབྱིབས་ཅན་གྱི་ཐང་ཤིང་གི་ལོ་མའོ། །
ཐང་ཁྲོམ་དཀར་པོ,སྔོ་ལྡུམ་གྱི་རིགས། སྡོང་བུ་ཐུང་བ། ལོ་མ་སྒྲོ་དབྱིབས་གཉེར་རིས་མང་ལ་མཐའ་འཁོར་གྱ་གྱུ་ཅན། ས་འབྱར་དུ་སྐྱེ་བ། མེ་ཏོག་དཀར་སེར་དྲིལ་དབྱིབས་གང་བུ་ལྗང་སྐྱ་ཅུང་ཆེ་བ། རྩ་རིས་དྲ་བར་འབྲེལ་བའི་ནང་དུ་འབྲས་བུ་སྨུག་ནག་མཁལ་དབྱིབས་ཅན་མང་དུ་ཡོད་པ་ཞིག་གོ །
ཐང་ཆུ,ཐང་ཤིང་གི་ཚི་བ་སྐམ་རྗེས་ཀྱི་དངོས་པོ་སྲ་མཁྲེགས་དྭངས་པ། ཁ་དོག་སེར་པོའམ་སྨུག་སེར། རུལ་འགོག་སོགས་ཀྱི་ནུས་པ་ཆེ་བ། འདག་ཆལ་དང་ཤོག་བུ་དང་སྤྱིན་དང་འགྱིག་སོགས་བཟོ་བའི་རྒྱུ་བྱེད་པ་ཞིག་གོ །
ཐང་ནག,ལྗོན་པ་ཆེ་གྲས་ལོ་མ་ཁབ་དབྱིབས་རིང་ཞིང་ནེམ་པ་འབྲས་བུ་ཟླུམ་འཇོང་ཁ་དོག་སྨུག་ནག་ཤིང་རྒྱུ་ལེགས་ཤིང་སྣུམ་བག་ཅན་ཞིག་གོ །
ཐང་ཕྲོམ་ནག་པོ,སྔོ་ལྡུམ་གྱི་རིགས། རྩ་བ་སྦོམ་རགས་ཡན་ལག་གྱེས་པ། སྡོང་བུ་སྦོམ་ཞིང་རིང་པ་ཁོག་ཏུ་རྒྱུས་སོབ་དཀར་པོས་ཁེངས་པ། ལོ་མ་ལྗང་སྨུག་འཇོང་དབྱིབས། མེ་ཏོག་མཐིང་མདོག་དམར་མདངས་ཅན། གང་བུ་རིལ་མོ་འབྲས་བུ་མཁལ་དབྱིབས་ཅན་གྱིས་གང་བ་ཞིག་གོ །
ཐང་འབྲུ,ཐང་ཤིང་རིགས་ཀྱི་འབྲུ་གུ་སྟེ། དེའི་ས་བོན་ནོ། །
ཐང་རྒོརྒོ་དམར,མདོ་དབུས་མཐོ་སྒང་དུ་འཚོ་བའི་རི་དྭགས་རྒོ་བའི་རིགས་ལུས་བོངས་ཆུང་བ་རྭ་རྩེ་འགྱུ་ཕྱོགས་ཅུང་ཁྱད་པར་བ་ཅན་ཞིག་ཡིན་ལ། ཕུའུ་མིང་ཅན་ཞིག་གིས་ཐེངས་དང་པོར་རྒོ་བའི་རིགས་ཁྱད་པར་ཅན་ཞིག་ཏུ་ངོས་འཛིན་བྱས་ཏེ་ཕྱི་གླིང་དུ་མཚམས་སྦྱོར་བྱས་པས་དེང་སང་ཕུའུ་མིང་པའི་རྒོ་བ་ཞེས་ཀྱང་འབོད་དོ། །
ཐང་ཤིང༌,ཤིང་ཆེན་གྱི་རིགས། སྡོང་ཤུན་ཉ་སག་དབྱིབས། ལོ་མ་སྐུད་དབྱིབས་ལེབ་མོའམ་ཁབ་དབྱིབས། འབྲས་བུ་ཕལ་ཆེར་སྒོང་དབྱིབས་ཚི་བ་དང་ལྡན་པ་ཞིག་ཡིན་ལ། ནང་གསེས་དབྱེ་བ་མང་ངོ༌། །
ཐང་ཤིང་གྲ་འབུ,ནགས་ཚལ་གྱི་གནོད་འབུ་གཙོ་བོ་ཞིག་སྟེ། འབུ་ཕྲུག་གི་སྐབས་སུ་མདོག་སྣ་ཚོགས་པ། ལུས་ཚད་ལོངས་ཚེ་ཁ་དོག་སྨུག་རག་ཅན། ལྗོན་ཤིང་གི་ལོ་མ་ཟ་བ་ཞིག་གོ །
ཐང་ཤུག,ཐང་ཤིང་དང་ཤུག་པའི་ཚིག་སྡུད་དོ། །
ཐང་སྣུམ,ཐང་ཤིང་གི་ཚི་བ་ལས་བྱུང་བའི་བཅུད་སྣུམ་གཤེར་བར་གནས་པ། ཁ་དོག་སེར་དཀར། དྭངས་ཤིང་དྲི་བསུང་མནམ་པ། དྲི་ཞིམ་གྱི་རྫས་དང་བཀྲག་རྩིའི་སྒྲུང་བྱེད་སོགས་སུ་བྱ་བ་ཞིག་གོ །
ཐད་གཏོང༌,བར་དུ་ཚིགས་གཞན་བརྒྱུད་མི་དགོས་པར་ཐད་ཀར་ཤར་གཏོང་ཆོག་པའི་ཁ་པར་རོ། །
ཐད་གཏོང་ཁ་པར,ཚིགས་གཞན་བརྒྱུད་མི་དགོས་པར་ཐད་ཀར་ཤར་གཏོང་ཆོག་པའི་ཁ་པར་རོ །
ཐད་འདེམས,འཐུས་མི་དང་མགོ་ཁྲིད་སོགས་འདེམས་དམངས་ཀྱིས་ཐད་ཀར་འདེམས་བསྐོ་བྱེད་པའོ། །
ཐད་འཕུར་འཕྲུལ་ཆས,སྒྲོ་འཁོར་ཀླད་ན་ཡོད་ཅིང་གནས་གང་རུང་དུ་ཐད་ཀར་འཕུར་འབབ་བྱེད་ཐུབ་ལ་ནམ་མཁའ་ནས་གནས་མི་སྤོ་བར་ཅུང་ཙམ་རེར་སྡོད་ཐུབ་པའི་འཕུར་གྲུ་ཞིག་གོ །
ཐད་འབྱོར,ལམ་བར་ནས་རླངས་འཁོར་དང་གྲུ་བརྗེ་མི་དགོས་པར་ཐོག་མར་བསྡད་པ་དེ་ཉིད་ཀྱིས་ཐད་ཀར་འབྱོར་བར་བྱེད་པའོ། །
ཐད་འཚོང༌,ཐོན་སྐྱེད་པས་ཐོན་རྫས་རྣམས་འཛད་སྤྱོད་པ་ལ་ཐད་ཀར་འཚོང་བའོ། །
ཐད་རྒྱུག་གློག,དུས་དང་བསྟུན་ཏེ་རྒྱུ་ཕྱོགས་མི་འགྱུར་བའི་གློག་རྒྱུན་ནོ། །
ཐད་སྐྱོང༌,ཐད་ཀར་བདག་སྐྱོང་བྱེད་པའོ། །
ཐད་སྐྱོང་གྲོང་ཁྱེར,རྒྱལ་ཁབ་ཀྱི་ཆེས་མཐོའི་སྡེ་ཁག་གི་བདག་སྐྱོང་ཁྱབ་ཁོངས་སུ་ཐད་ཀར་གཏོགས་པའི་གྲོང་ཁྱེར་རོ། །
ཐད་སྒྲོག,རྒྱང་སྒྲོག་ཁང་དང་བརྙན་འཕྲིན་ཁང་གིས་སྒྲ་དང་གཟུགས་བརྙན་རྣམས་དུས་ཐོག་ཏུ་ཐད་ཀར་གཏོང་ཞིང་སྒྲོག་པའོ། །
ཐབ་ཀ,ཟས་གཡོ་བ་དང་ཆུ་སྐོལ་བ་དྲོད་འདོན་པ་བཞུ་བཏུལ་བཅས་བྱེད་པའི་མེ་ཐབ་བོ། །
ཐབ་ཚགས,ཐབ་ཁུང་དང་ཐབ་ཞབས་བར་དུ་བུད་ཤིང་འཛིན་ཞིང་ཐལ་བ་འཚག་བྱེད་ཀྱི་ལྕགས་ཁྲའོ། །
ཐབས་ལམ,བྱ་བ་སྒྲུབ་པའི་ཐབས་ལམ་མོ། །
ཐབས་ལེགས,གཞན་ལས་ཁྱད་དུ་འཕགས་པའི་ཐབས་ཤེས་དང་ལག་རྩལ་ལོ། །
ཐམ་ཁྲལ,དཔང་ཡིག་གམ་འཛིན་ཤོག་གི་སྟེང་དུ་དཔལ་འབྱོར་བྱ་བའི་ནང་གན་འཇོག་དང་བཀོལ་སྤྱོད་དང་ལེན་བཅས་ལ་བཅའ་ཁྲིམས་ཀྱི་ནུས་པ་ཐོན་པའི་ཁྲལ་རིས་སྦྱར་བ་ལ་བརྟེན་ནས་བསྡུ་བའི་དཔྱ་ཁྲལ་ཞིག་གོ །
ཐམ་ཚོན། ཐམ་མཚལ,ཐམ་ག་ལ་བཀོལ་བྱའི་མཚལ་དང་ཚོན་གྱི་རིགས་སོ། །
ཐའེ་ཅི་རྩལ,ཆིང་རྒྱལ་རབས་ཀྱི་དུས་མགོར་དར་བའི་ལྷོད་ཆགས་ཤིང་གོ་རིམ་དང་ལྡན་པའི་རྩལ་སྦྱོང་ངམ་བདེ་ཐང་སྲུང་ཐབས་ཤིག་གོ །
ཐལ་སྒྲ,ཐལ་མོ་བརྡབས་པའི་སྒྲའོ། །
ཐལ་སྒྲའི་སྐུལ་མ,ལག་པས་ཐལ་མོ་བརྡབས་ཏེ་བྱ་བ་གང་ཞིག་ལ་ཡར་སྐུལ་དང་དགའ་བསུ་བྱེད་པའི་རྣམ་འགྱུར་མཚོན་པའོ། །
ཐིག་ལྔ་དབྱངས་ཡིག། ཐིག་དབྱངས,དུས་རབས་བཅུ་གཅིག་པའི་སྟོད་དུ་ཡོ་རོབ་ནས་དར་བའི་ཐིག་ཤར་ལྔ་གཤིབ་ཅིག་གི་སྟེང་དང་བར་དུ་དབྱངས་རྟའི་མཐོ་དམའ་རིང་ཐུང་སོགས་ཀྱི་རྟགས་བཀོལ་ནས་གྲུབ་པའི་དབྱངས་ཡིག་ཅིག་གོ །
ཐིའུ་བཀླུབས་མེ་ཏོག,མེ་ཏོག་གི་ཐིའུའི་སྒོ་ང་ལྟ་བུ་དང་འདབ་མ་རྣམས་ཕྱི་ནང་རིམ་པར་གོས་བཀླུབས་པ་ལྟར་གནས་ཤིང་ཁ་དོག་གི་ཁྱད་པར་སྣ་ཚོགས་ཡོད་པའི་མེ་ཏོག་ཅིག་སྟེ། དབྱིན་ཇིའི་སྐད་དུ(tulip)ཞེས་པའི་གདངས་དང་ཡང་ཉེ་བས་ཐིའུ་བཀླུབས་ཞེས་སྒྲ་དོན་གཉིས་ཀའི་ཆ་ནས་བསྒྱུར་བའོ། །
ཐུན་སྡོད,ཉིན་རེ་བཞིན་གཏན་འཁེལ་གྱི་དུས་ཚོད་ནང་དུ་ལས་ཁུངས་སུ་བྱ་བ་སྒྲུབ་པའོ། །
ཐུར་སྲང༌,རྒྱ་འདེགས་ཀྱི་སྣེ་གཡས་གཡོན་དུ་སྡེར་མ་ཆུང་ངུ་རེ་ཡོད་ལ་ཅིག་ཤོས་ཀྱི་ནང་དུ་རྒྱ་རྡོ་དང་ཅིག་ཤོས་སུ་གཞལ་བྱའི་དངོས་པོ་རྣམས་བཞག་ནས་དོ་མཉམ་མིན་ལ་ལྟོས་ནས་དངོས་པོའི་ལྗིད་ཚད་འཇལ་བར་བྱེད་པ་ཞིག་གོ །
ཐུལ་སྒྲོ,འདབ་ཆགས་ཀྱི་སྒྲོ་ཕྲན་ནམ་སྒྲོ་རྩའི་ཐུལ་ཕྲན་ནོ། །
ཐེ་ཚོམ,རང་ཡུལ་ལ་རྩེ་གཉིས་སུ་འཇུག་ནས་ཕྱོགས་མ་ཆོད་པའི་བློའོ། །
ཐེག་བྱེད,༡ ཚན་རིག་ལག་རྩལ་ཐད་དངོས་པོའི་ངོ་བོའམ་དངོས་པོའི་ནུས་པ་གང་རུང་གཞན་དུ་འདྲེན་ཞིང་སྐྱེལ་ནུས་པའི་དངོས་པོ་ཞིག་སྟེ། དཔེར་ན། གློག་རླབས་ཀྱིས་བརྡ་རྟགས་སྐྱེལ་ཐུབ་པས་གློག་རླབས་ནི་བརྡ་རྟགས་ཀྱི་ཐེག་བྱེད་དམ་འདྲེན་དངོས་ལྟ་བུ་ཡིན་པ་དང༌། ༢ དངོས་པོ་གཞན་གནས་གཞན་དུ་འཁུར་བྱེད་ཀྱི་དངོས་པོ་ཐམས་ཅད་དོ། །
ཐེག་མདའ,མི་བཟོས་སྲུང་སྐར་རམ་འཇིག་རྟེན་འཕུར་གྲུ་སོགས་སྔོན་ནས་གཏན་ཁེལ་བྱས་པའི་འཁོར་ལམ་དུ་སྐྱེལ་བའི་མེ་ཤུགས་ཀྱིས་བསྐྱོད་པའི་འཕུར་མདའ་ཞིག་གོ །
ཐེངས་གཅིག་པ,ཐེངས་གཅིག་ཁོ་ནའམ་ཐེངས་གཉིས་མེད་པའི་དངོས་པོའོ། །
ཐེབས་ཆ,ཐེབས་སུ་བཞག་པའི་དངོས་པོའོ། །
ཐེབས་དངུལ,བཀོལ་བར་གྲ་སྒྲིག་བྱས་པའི་མ་དངུལ་ལོ། །
ཐེབས་པད,བྱ་སྒྲོ་སོགས་ཀྱིས་བཟོས་པའི་རྩེད་ཆས་རྐང་པས་རྡེག་བྱ་ཞིག་གོ །
ཐེབས་འཇོག,དངོས་པོ་གང་རུང་གི་ཐེབས་སུ་གཞན་ཞིག་གྲ་སྒྲིག་བྱེད་པའོ། །
ཐེབས་རྩ,ལས་དོན་གང་ཞིག་གསར་སྒྲུབ་དང་རྒྱུན་སྐྱོང་བའམ་འཕེལ་རྒྱས་གཏོང་ཕྱིར་བསགས་པའི་མ་རྩའམ་ཆེད་སྤྱོད་བགོ་དངུལ་ཞིག་གོ །
ཐེབས་རྩ་ཚོགས་པ། ཐེབས་ཚོགས,བྱ་བ་འགའ་ཞིག་གསར་སྒྲུབ་དང་རྒྱུན་སྐྱོང་བའམ་གོང་འཕེལ་གཏོང་ཕྱིར་མ་རྩ་ངེས་ཅན་ཞིག་བསགས་པའི་རྩ་འཛུགས་ཤིག་གོ །
ཐེབས་སྡེར,རྩིས་འཕྲུལ་གྱི་བཀོལ་སྤྱོད་མ་ལག་དང་ཡིག་ཚགས་སོགས་ལ་བོར་བརླག་བྱུང་ན་དེ་ལས་སྐྱོབ་པའི་ཆེད་དུ་ཡིག་ཆའམ་མ་ལག་སོགས་རྩིས་འཕྲུལ་རང་བྱེད་ཀྱིས་སམ་བྱེད་པ་པོས་ཚགས་འཇོག་བྱས་པའི་སྲ་སྡེར་དང་ཟེར་སྡེར་སོགས་སོ། །
ཐེམ་བརྩེགས་སློབ་ཁང༌,ནང་གི་ཁང་མཐིལ་བསྒྲིགས་བཀོད་བྱེད་ལུགས་ནི་མདུན་ཕྱོགས་དམའ་ལ་རྒྱབ་ཕྱོགས་ཅུང་མཐོ་བ་ཐེམ་སྐས་ཀྱི་དབྱིབས་ལྟར་བྱས་ཡོད་པའི་སློབ་ཁང་ངོ༌། །
ཐེམ་བྱང༌,སྒོའི་ཡ་ཐེམ་དུ་དགལ་བར་བྱ་བའི་ཤིང་བྱང་སྟེང་དུ་ཡི་གེ་བྲིས་ཡོད་པ་ཞིག་གོ །
ཐེམ་བྱང་ཡི་གེཐེམ་ཡིག,ཐེམ་བྱང་གི་ཐོག་ཏུ་བྲིས་པའི་ཡི་གེའོ། །
ཐེམ་སྐས,ཐེམ་པ་ཅན་གྱི་སྐས་སམ་ཐོག་ཁང་དུ་འགྲོ་འོང་བྱེད་པའི་སྐས་སོ། །
ཐེར་ཁུགས། སྣེ་ས་ཁུད,དཔྱི་མགོ་ནས་ནང་ངོས་བརླ་རྩའི་བར་ལྟོ་བ་དང་འབྲེལ་མཚམས་ཀྱི་གཤོང་ཤུར་རོ། །
ཐེར་འདོན,བྱ་བ་ངན་པ་སོགས་ཀྱི་མཚང་དོན་ཕྱིར་འབྱིན་པའོ། །
ཐེལ་ཙེ། ཐམ་ཀ,མཐིལ་ལམ་ངོས་སུ་རི་མོའམ་གང་ཟག་གི་རུས་མིང་ངམ་སྡེ་ཚན་གྱི་མིང་རྟགས་སོགས་བཀོད་པའི་ཤིང་སོགས་ལས་བཟོས་པའི་མི་འགྱུར་བའི་དན་རྟགས་དཔར་བྱེད་དམ་རྒྱ་འདེབས་བྱེད་ཅིག་གོ །
ཐོ་གསུབ་པ,མི་སྒེར་རམ་ལས་ཁུངས་ཀྱིས་དངུལ་ཁང་སོགས་སྡེ་ཁག་གང་རུང་དང་ལས་དོན་གྱི་འབྲེལ་བ་གཅོད་པར་བྱེད་པའོ། །
ཐོ་གསུབ,སྔར་བཀོད་པའི་ཐོ་ཡིག་གསུབ་པའོ། །
ཐོ་ངོས,རྩིས་ཐོའི་ངོས་སུ་བཀོད་པའི་ནང་དོན་ནོ། །
ཐོ་ཆེན,ཤིང་སོགས་ལས་བཟོས་པའི་ཐོ་བ་ཆེ་གྲས་སོ། །
ཐོ་བ་མགོ་ཟླུམ། ཟླུམ་ཐོ,ཐོ་བ་མགོ་ཟླུམ་པོ་ཅན་ཞིག་གོ །圆舞曲 སྐོར་བྲོའི་རོལ་དབྱངས། waltz དབྱངས་ཚིགས་གཅིག་ཏུ་འགྲོས་རྡེབ་གསུམ་རེ་འགྲོ་བའི་བྲོ་དབྱངས་ཤིག་སྟེ། ཐོག་མར་ཨོ་སི་ཁྲུ་རི་ཡའི་དམངས་ཁྲོད་ནས་དར་བའོ། །
ཐོ་བ་ར་མགོ,གཟེར་བུ་སོགས་འབྱིན་ཅིང་འདེབས་བྱེད་ཀྱི་ཐོ་བ་ཞིག་གོ །
ཐོ་བ་ར་མགོར་ཐོ,ལྕགས་འཛེར་འདོན་བྱེད་ཀྱི་ཐོ་བ་རྭ་གཉིས་ཅན་ཞིག་སྟེ། དབྱིབས་ར་མའི་རྭ་ཅོ་གཉིས་དང་འདྲའོ། །
ཐོ་བ་ལྟག་ལེབ,ཤིང་མཁན་གྱི་ལག་ཆ་སྟེ། འཛེར་མ་རྡེབ་བྱེད་ཀྱི་ཐོ་བ་ལྟག་པ་ལེབ་མོ་ཅན་ཞིག་གོ །
ཐོ་བདག,རྩིས་གཉེར་སྡེ་ཁག་གིས་ཐོ་དེབ་ནང་དུ་རྩིས་དོན་འབྲེལ་བ་ཡོད་པའི་མི་སྒེར་རམ་ཚོང་པའོ། །
ཐོ་བཙུགས་དངུལ་ཁང༌,སྡེ་ཁག་གམ་མི་སྒེར་གྱིས་ཐོག་མར་དངུལ་བཅོལ་ཐོ་འགོད་བྱེད་སའི་ལས་ཁུངས་སོ། །
ཐོ་བྲལ,དྲྭ་ཚིགས་སོགས་ཐོ་འགོད་བྱས་རྗེས་སླར་ཐོ་འགོད་ལས་ཕྱིར་བུད་པའམ་ཐོ་བཀོད་པ་ལས་བྲལ་བའོ། །
ཐོ་ཞགས,ལྕགས་ཐག་གི་སྣེ་གཉིས་སུ་ཐོ་བའི་དབྱིབས་ཅན་གྱི་ལྕགས་གོང་བཏགས་པའི་གནའ་བོའི་དམག་ཆས་ཤིག་གོ །
ཐོ་འགོད,ཞིབ་བཤེར་བྱ་བའི་ཆེད་དུ་འབྲེལ་ཡོད་ཀྱི་དོན་དག་རྣམས་ཆེད་དུ་གྲ་སྒྲིག་བྱས་པའི་རེའུ་མིག་དང་དེབ་ཐོག་ཏུ་བཀོད་དེ་འཇོག་པའོ། །
ཐོ་འཇུག,རྩིས་འཕྲུལ་བརྡ་ཆད་དེ། རྩིས་འཕྲུལ་གྱི་བཀོལ་སྤྱོད་མ་ལག་དང་དྲྭ་ངོས་སུ་ཐོ་ཡིག་དང་གསང་ཨང་སོགས་བཀོད་དེ་འཇུག་པའོ། །
ཐོ་འཛུགས,དངུལ་ཁང་དུ་དངུལ་བཅོལ་སྐབས་ཐོ་འཛུགས་པའོ། །
ཐོ་འཛུགས། དངུལ་ཐོ་འཛུགས,སྡེ་ཁག་དང་མི་སྒེར་གྱིས་དངུལ་ཁང་སོགས་དངུལ་རྩིས་ལས་ཁུངས་སུ་ཐོ་འཛུགས་པ་སྟེ། དངུལ་བཅོལ་དང་ཡིད་རྟོན་དངུལ་བུན་སོགས་མངགས་བཅོལ་ངོ་ཚབ་སོགས་ཀྱི་བྱེད་སྒོའི་འབྲེལ་བ་འཛུགས་པའོ། །
ཐོ་ཤོག,ཟིན་ཐོ་ཐུང་ངུ་དགོད་སའི་ཤོག་ལྷེའོ། །
ཐོག་གོས། ཐོག་ལྭ,གོས་ཀྱི་ཕྱིར་གྱོན་རྒྱུའི་གོས་སམ་ལྭ་བ་ཞིག་གོ །
ཐོག་གློག,ཐོག་འབབ་པ་དང་གློག་འཁྱུག་པའི་སྤྱི་མིང་ངོ༌། །
ཐོག་ངོས,ཐོག་ཁང་གཅིག་གི་སྟེང་ངོས་ཀྱི་རྒྱ་ཁྱོན་ནོ། །
ཐོག་ཆར,ཐོག་འབབ་པ་དང་བཅས་པའི་ཆར་བ་དྲག་པོའོ། །
ཐོག་པང༌,ཁང་པའི་སྟེང་ངམ་ཁང་རྩེགས་བར་གྱི་ཤིང་སོགས་ཀྱི་པང་ལེབ་བོ། །
ཐོག་མའི་དབྱིབས,དབྱིབས་ཡོངས་སུ་མ་གྲུབ་པའི་སྔོན་གྱི་རྣམ་པའོ། །
ཐོག་མའི་དུས,དུས་རབས་སམ་བྱ་རིམ་མམ་མི་ཚེ་ཞིག་གི་དུས་ཀྱི་ཐོག་མའོ། །
ཐོག་མའི་བགོ་བཤའ,སྒོར་མོའམ་དངོས་པོའི་བགོ་བཤའ་ཐེངས་དང་པོའོ། །
ཐོག་མའི་རྩོམ,རྩོམ་པ་པོ་གང་རུང་གིས་བརྩམས་པའི་རྩོམ་ཡིག་ཐོག་མའོ། །
ཐོག་མའི་སྒུལ་ཤུགས,འཁོར་ལོ་སོགས་སྐོར་བྱེད་ཀྱི་རྩ་བའི་སྒུལ་རྐྱེན་ཏེ། ཆུ་གློག་ལ་ཆུ་ཤུགས་ལྟ་བུའོ། །
ཐོག་མར་གཏོང་བ,རྒྱང་སྒྲོག་བརྙན་འཕྲིན་ལེ་ཚན་ཐེངས་དང་པོར་གཏོང་བའོ། །
ཐོག་འབབ་ཆུ་སྦུག། ཝ་སྦུག,ཁང་ཐོག་གི་ཆུ་རྣམས་ཕྱོགས་གཅིག་ཏུ་གཞོལ་ནས་ཐུར་དུ་འབབ་སའི་སྦུ་གུའོ། །
ཐོག་འབབ། འབྲུག་གྲག,ནམ་མཁར་ཕོ་གློག་དང་མོ་གློག་འཐབས་པས་སྒྲ་ཆེན་པོ་དང་མཉམ་དུ་གློག་འཁྱུག་པའོ། །
ཐོག་རྒོད,ཐོག་རྒོད་ཀྱི་འགྲེལ་བར་ལྟོས།
ཐོག་རྒོད,སྤྲིན་དང་ས་གཞིའི་བར་དུ་འབྱུང་བའི་རང་བྱུང་ཁམས་ཀྱི་སྣང་ཚུལ་ཞིག་སྟེ་ལྕེ་འབབ་པའོ། །
ཐོག་ལྟེབ་རླངས་འཁོར,ཀླད་ཁེབས་ལྟེབ་པར་རུང་བའི་རླངས་འཁོར་ཆུང་ངུའི་རིགས་སོ། །
ཐོག་ཤུར,ཁང་ཐོག་གི་ཆུ་བཞུར་སའི་ཤུར་རོ། །
ཐོག་ཤུར,ཁང་ཐོག་གི་ཆུ་བཞུར་སའི་ཤུར་རོ། །
ཐོག་སྲུང་ལྕགས་མདའ,ཁང་པ་སོགས་བཟོ་བསྐྲུན་གྱི་དངོས་པོ་རྣམས་ཐོག་གི་གནོད་པ་ལས་སྲུང་བར་བྱེད་པའི་བསྒྲིག་ཆས་ཤིག་གོ །
ཐོད་རུས། ཀ་པ་ལ། ཀ་ལི,མིའི་མགོ་བོའི་སྤྱི་གཙུག་གི་ཕོར་བ་སྦུབས་པ་དང་འདྲ་བའི་རུས་པའོ། །
ཐོན་ཁུངས་ཕུན་ཚོགས,གཏེར་རྫས་སོགས་ཐོན་ཁུངས་འཛོམས་ཤིང་འབེལ་པོའོ། །
ཐོན་ཁུངས་བདག་གཉེར་ཆས,རྩིས་འཕྲུལ་གྱི་ཡིག་ཆའི་ཐོན་ཁུངས་ལ་ལྟ་བཤེར་དང་བཅོས་བསྒྱུར་དང་གསུབ་བརྗེ་སོགས་བྱེད་པའི་ཡིག་ཚགས་དྲྭ་མིག་ཅིག་གོ །
ཐོན་ཁུངས་མཉམ་རོལ,དྲྭ་སྐུད་སོགས་བར་སྦྲེལ་མ་ལག་ལ་བརྟེན་ནས་རྩིས་འཕྲུལ་དུ་མས་ཡིག་ཆའི་ཐོན་ཁུངས་གཅིག་ལ་མཉམ་དུ་རོལ་བའོ། །
ཐོན་ཁུངས,༡ ཐོན་སྐྱེད་དང་འཚོ་བའི་རྒྱུ་ཆའི་རང་བྱུང་ཐོན་ཁུངས་ཏེ། དཔེར་ན་ས་ཞིང་དང་གཙང་པོ་དང་གཏེར་ཁ་དང་སྲོག་ཆགས་རྩི་ཤིང་སོགས་དང༌། ༢ རྒྱལ་ཁབ་བམ་ས་ཁུལ་ཞིག་གིས་བདག་གིར་བཟུང་བའི་དངོས་ཤུགས་དང་ནོར་ཤུགས་དང་མི་ཤུགས་སོགས་ཆ་རྐྱེན་གཙོ་བོ་དག་གི་སྤྱི་མིང་སྟེ་དེ་ལ་རང་བྱུང་ཐོན་ཁུངས་དང་སྤྱི་ཚོགས་ཐོན་ཁུངས་གཉིས་སུ་དབྱེ་བའོ། །
ཐོན་གནས,ཐོན་རྫས་གང་ཞིག་བཟོ་སའམ་འབྱུང་སའི་གནས་སོ། །
ཐོན་གནས་ཁྲོམ་ར,ཐོན་རྫས་འབྱུང་སའམ་ཐོན་སྐྱེད་བྱ་བའི་གནས་ཀྱི་ཁྲོམ་རའོ། །
ཐོན་ཐང༌། ཐོན་རི,དུས་སྐབས་གཅིག་གི་ནང་དུ་ཐོན་རྫས་ཡོངས་རྫོགས་སམ་སྣ་གཅིག་དངུལ་དུ་བཀུག་པའི་རིན་ཐང་གི་ཚད་དོ། །
ཐོན་ཐང་རྐྱང་བ,ཐོན་སྐྱེད་སྡེ་ཚན་ནམ་ཡང་ན་རྒྱལ་དམངས་དཔལ་འབྱོར་ཡོངས་གྱིས་དུས་ཚོད་ངེས་ཅན་ཞིག་གི་ནང་ཏུ་གསར་བསྐྲུན་བྱས་པའི་རིན་ཐང་སྟེ། སྤྱིའི་ཐོན་རྫས་རིན་ཐང་ནང་ནས་ཐོན་སྐྱེད་བརྒྱུད་རིམ་ནང་གི་འཛད་གྲོན་དངོས་པོ་མཐའ་དག་ཕུད་པའི་ལྷག་མའི་ཆའོ། །
ཐོན་དབང༌,ཁང་པ་སོགས་མངོན་ཡོད་རྒྱུ་ནོར་དང་ཚོང་རྟགས་སོགས་མངོན་མེད་རྒྱུ་ནོར་དག་གི་བདག་དབང་ངོ༌། །
ཐོན་འབྱེད,༡ ས་རྒོད་དང་གཏེར་ཁ་དང་ནགས་ཚལ་དང་ཆུ་ཤུགས་སོགས་རང་བྱུང་ཐོན་ཁུངས་གསར་འབྱེད་དམ་བེད་སྤྱོད་བྱས་པ་དང༌། ༢ ཤེས་ལྡན་མི་སྣ་དང་ཤེས་རིག་ལག་རྩལ་གྱི་ཐོན་ཁུངས་རྣམས་གསར་དུ་བཙལ་ཞིང་བཏོན་ནས་བེད་སྤྱོད་དུ་བཅུག་པའོ། །
ཐོན་འབྱེད་ཚོང་པ,ཐོན་ཁུངས་ཀྱི་རྣམ་གྲངས་གསར་དུ་འབྱེད་མཁན་ཚོང་པའོ། །
ཐོན་འཚོང༌,ཐོན་སྐྱེད་དང་ཕྱིར་འཚོང་ངོ༌། །
ཐོན་རྫས,ངལ་རྩོལ་ལས་ཐོན་སྐྱེད་བྱས་པའི་དངོས་རྫས་ཀྱི་རིགས་སོ། །
ཐོན་རྫས་ཕྱེད་མ,ཁེ་ལས་སྡེ་ཁག་གིས་བཟོ་སྐྲུན་གོ་རིམ་ཡོངས་སུ་མ་གྲུབ་པར་མུ་མཐུད་དུ་བཟོ་སྣོན་བྱེད་དགོས་པའི་ཐོན་རྫས་ཀྱི་རིགས་སོ། །
ཐོན་རྫས་སྐྱོན་ཅན,སྐྱོན་ཆ་ཡོད་པའི་གྲུབ་རྫས་སོ། །
ཐོན་ལས,ས་ཞིང་དང་ཁང་པ་དང་བཟོ་གྲྭ་སོགས་ནོར་རྫས་དང༌། རྒྱལ་དམངས་དཔལ་འབྱོར་གྱི་ལས་རིགས་དང་སྡེ་ཁག་གོ །
ཐོན་ལས་ཁྱུ་ཚོགས,ཐོན་སྐྱེད་སྡེ་ཚོགས་ཀྱི་ཚོགས་པའོ། །
ཐོན་ལས་གསུམ་པ,དངོས་རྫས་ཐོན་སྐྱེད་བྱེད་པའི་ལས་ལ་ཐད་ཀར་མ་ཞུགས་པར། ངལ་རྩོལ་གྱི་སྒོ་ནས་སྤྱི་ཚོགས་ལ་ཞབས་འདེགས་སྒྲུབ་པའི་ལས་རིགས་མཆིས་སོ་ཅོག་གི་མིང་སྟེ། དཔེར་ན། འགྲིམ་འགྲུལ་དང་གློག་འཕྲིན་དང་ཚོང་ལས་དང་དངུལ་རྩ་དང་རིག་གནས་སློབ་གསོ་དང་ཚན་རིག་ཞིབ་འཇུག་དང་ཡུལ་སྐོར་སྤྲོ་འཆམ་སོགས་ཞིང་ལས་དང་བཟོ་ལས་སུ་མ་གཏོགས་པའི་ལས་རིགས་དག་གི་མིང་ངོ༌། །
ཐོན་ལས་དང་པོ,ཞིང་ལས་གཙོ་བོར་གྱུར་པའི་ཕྱུགས་ལས་དང་ནགས་ལས་སོགས་ཀྱི་མིང་ངོ༌། །
ཐོན་སྐྱེད་ཁེ་ལས,ཐོན་སྐྱེད་བྱེད་མཁན་གྱི་ཁེ་ལས་སྡེ་ཁག་གོ །
ཐོན་སྐྱེད་གཞི་ས,ཐོན་སྐྱེད་དར་རྒྱས་སུ་གཏོང་སའི་ཡུལ་ལམ་རྩ་བའི་ས་ཁུལ་ལོ། །
ཐོན་སྐྱེད་ནུས་ཤུགས,མིའི་རིགས་ཀྱིས་རང་བྱུང་གི་དངོས་པོ་རྣམས་མིའི་རིགས་རང་ཉིད་ཀྱི་དགོས་མཁོ་དང་མཐུན་པའི་དངོས་པོའི་རྒྱུ་ཆས་སུ་སྒྱུར་བའི་སྟོབས་ཤུགས་ཏེ། དེའི་ནང་དུ་འཇོན་ཐང་ལྡན་པའི་ངལ་རྩོལ་པ་དང༌། ངལ་རྩོལ་ལག་ཆ་དང༌།ངལ་རྩོལ་བྱ་བའི་ཡུལ་སོགས་འདུའོ། །
ཐོན་སྐྱེད་བྱེད་སྟངས,མི་རྣམས་ཀྱིས་དངོས་པོའི་རྒྱུ་ཆ་སྒྲུབ་སྟངས་ཏེ། དབྱེ་ན་ཐོན་སྐྱེད་ནུས་ཤུགས་དང་ཐོན་སྐྱེད་འབྲེལ་བ་གཉིས་སོ། །
ཐོན་སྐྱེད་མ་གནས,ཐོན་རྫས་གསར་བསྐྲུན་གྱི་མ་རྩའི་རིན་གོང་ངོ༌། །
ཐོན་སྐྱེད་འབྲེལ་བ,མི་རྣམས་ཀྱིས་དངོས་པོའི་རྒྱུ་ཆ་ཐོན་སྐྱེད་བྱེད་པའི་བརྒྱུད་རིམ་ཁྲོད་དུ་ངང་གིས་ཆགས་པའི་སྤྱི་ཚོགས་ཀྱི་འབྲེལ་བའོ། །
ཐོན་སྐྱེད་རྒྱ་བསྐྱེད,ཐོན་སྐྱེད་དང་ཐོན་སྐྱེད་ཀྱི་ཡོང་འབབ་རྒྱ་ཆེར་བསྐྱེད་པའོ། །
ཐོན་སྐྱེད་ལས་ཆོད,དུས་ཚོད་རྩི་གཞིར་བྱས་ནས་ཐོན་རྫས་ཅི་ཙམ་ཐོན་ཐུབ་པ་བརྩི་བ་དང་ཐོན་རྫས་རྩི་གཞིར་བྱས་ནས་ངལ་རྩོལ་གྱི་ཡུན་ཚད་ཅི་ཙམ་དགོས་པ་བརྩིས་ཏེ་གཏན་ལ་ཕབ་པའི་ཕན་འབྲས་དང་ནུས་ཤུགས་ཀྱི་ཚད་དོ། །
ཐོན་སྐྱེད་སྤྱི་ཐང༌,ཐོན་སྐྱེད་སྡེ་ཁག་གིས་དུས་ཡུན་ངེས་ཅན་ཞིག་གི་ནང་དུ་ཐོན་སྐྱེད་བྱས་པའི་ཐོན་རྫས་ཀྱི་བསྡོམས་པའི་རིན་ཐང་དེ་སྒོར་གྱི་རིན་ཐང་དུ་ཕབ་པའི་བསྡོམས་གྲངས་སོ། །
ཐོན་སྐྱེད,མི་རྣམས་ཀྱིས་ཐོན་སྐྱེད་ལག་ཆ་ལ་བརྟེན་ནས་ཐོན་སྐྱེད་རྒྱུ་ཆ་དང་འཚོ་བའི་རྒྱུ་ཆ་སོགས་དངོས་པོའི་དཔལ་ཡོན་གསར་སྐྲུན་བྱེད་པའི་བརྒྱུད་རིམ་མོ། །
ཐོན་སྦྲེལ,ཐོན་བབས་དང་འབྲེལ་བ་བྱེད་པའམ་མཉམ་དུ་ཐོན་སྐྱེད་བྱེད་པའོ། །
ཐོབ་ཁྲལ,རྒྱལ་ཁབ་ཀྱིས་ཁྲིམས་ལྟར་མི་སྒེར་དང་ཁེ་ལས་རྣམས་ཀྱི་ཡོང་འབབ་སྣ་ཚོགས་ལས་སྡུར་ཚད་ངེས་ཅན་ཞིག་དང་བསྟུན་ནས་སྡུད་པའི་དཔྱ་ཁྲལ་ཤིག་གོ །
ཐོབ་ཐང༌,༡ མི་ལ་འཛིན་པའི་ལྟ་སྟངས་སོགས་དང༌། ༢ ལོངས་སུ་སྤྱོད་པའི་ཁེ་དབང་དང་གོ་གནས་དང་ཕོགས་ཐོབ་སོགས་སོ། །
ཐོབ་ཐང་དཔང་འཁྱེར། ཐོབ་དཔང༌,རྒྱལ་ཁབ་ཀྱིས་སྤྲད་པའི་སྤྱི་དམངས་སམ་འབངས་མིའི་ཐོབ་ཐང་མཚོན་བྱེད་ཀྱི་དཔང་ཡིག་གོ །
ཐོའུ་པད་ཚལ,ཚོད་མའི་རིགས་ཤིག་གོ །
ཐོར་གྲོན,འགྲོ་གྲོན་གཙོ་བོ་མ་ཡིན་པའི་ཐར་ཐོར་གྱི་འགྲོ་སོང་ངོ༌། །
ཐོར་བུ། སིལ་བུ,ཆ་མི་ཚང་བའམ་ཁ་འཐོར་བའོ། །
ཐོར་ཟས,རིགས་མི་འདྲ་བའི་ཟས་ཐོར་བུ་སྣ་ཚོགས་སོ། །
ཐོར་ཟོང༌,ཉིན་མཁོའི་ཚོང་རྫས་ཐོར་བུའི་རིགས་སོ། །
ཐོར་རྟགས,ཚད་ལྡན་མ་ཡིན་པའམ་ཟོང་རྟགས་དངོས་མ་ཡིན་པའོ། །
ཐོར་ལྡུག,ཐུམ་སྒྲིལ་མ་བྱས་ཤིང་སིལ་བུར་བཞག་པའི་ཚོང་རྫས་སོགས་སོ། །
ཐོལ་ཆར,རེས་འབབ་རེས་འཇགས་ཀྱི་འགྱུར་ལྡོག་མྱུར་བའི་ཆར་པའོ། །
ཐོལ་ནོར,ཐོལ་གྱིས་རྙེད་པའམ་ཚུལ་མིན་གྱི་ལམ་ནས་ཐོབ་པའི་ནོར་རོ། །
ཐོལ་བྱུང་དོན་རྐྱེན,སྔོན་དཔག་གིས་མ་ཟིན་པར་གློ་བུར་དུ་བྱུང་བའི་དོན་རྐྱེན་ནཽ། །
ཐོལ་འདྲི,ཉེས་ཅན་ལ་གློ་བུར་དུ་འདྲི་རྩད་བྱེད་པ་ལྟ་བུའོ། །
ཐོལ་ཤུགས,ལུས་རྩལ་འགུལ་བསྐྱོད་ཀྱི་སྐབས་སུ་ཐོལ་གྱིས་ཕྱུང་བའི་ཤུགས་ཏེ། རྒྱུག་པར་རྩོམ་པ་དང་མཆོང་བར་རྩོམ་པའི་སྐབས་ཀྱི་ཤེད་ཤུགས་ལྟ་བུའོ། །
ཐོལ་ཤེས,རྩོམ་རིག་དང་སྒྱུ་རྩལ་དང་ཚན་རིག་དང་ལག་རྩལ་སོགས་ཀྱི་བྱ་བ་ཡུན་རིང་དུ་བསྒྲུབས་པའམ་སློབ་སྦྱོང་དང་ལག་ལེན་ཡུན་རིང་དུ་གོམས་པ་ལས་གློ་བུར་དུ་ཐོལ་གྱིས་བྱུང་བའི་ཤེས་པའམ་གསར་གཏོད་གྱི་ནུས་པའོ། །
ཐོས་ནུས་བརྟག་བཤེར,རྣ་བས་སྒྲ་ཐོས་པའི་ནུས་ཚད་ལ་བརྟག་བཤེར་བྱེད་པའོ། །
ད་ཆ,ད་ལྟ་བའམ་ད་སྐབས་སུ་བབས་པའོ། །
དཀག་ཚད་དྲོད,གཤེར་ཁུ་དཀག་པར་འགྱུར་བ་ལ་འཚམ་པའི་དྲོད་ཚད་དོ། །
དཀག་ཚད,གཤེར་ཁུ་སྲ་བར་འགྱུར་བའི་མགོ་རྩོམ་པའི་སྐབས་ཀྱི་དྲོད་ཚད་དེ། རྫས་ཀྱི་ངོ་བོ་གཤེར་ཞིང་སྲ་བར་འགྱུར་དུ་རུང་བའི་སྐབས་ཀྱི་དྲོད་ཚད་དོ། །
དཀག་སྤོས,དཀག་པར་གྱུར་པའམ་སྲ་བར་བྱས་པའི་བདུག་སྤོས་ཤིག་གོ །
དཀའ་ཁྱིམ,ངལ་རྩོལ་ནུས་ཤུགས་མེད་པའམ་དམན་པ་དང༌། དཔལ་འབྱོར་གྱི་ཡོང་འབབ་མེད་པའམ་དམའ་ཞིང་སྤྱི་ཚོགས་ཀྱི་རོགས་སྐྱོར་དགོས་པའམ་འཚོ་བའི་དཀའ་ཁག་ངེས་ཅན་ཡོད་པའི་ཁྱིམ་ཚང་ངོ༌། །
དཀའ་གནས,དཀའ་ངལ་གྱི་གནས་སུ་གྱུར་པའོ། །
དཀའ་སྐྱོང༌,དཀའ་ངལ་ཅན་གྱི་མིའམ་ཁྱིམ་ཚང་ལ་རོགས་སྐྱོང་བྱེད་པའོ། །
དཀར་ཁུང༌། རབ་གསལ། སྒེའུ་ཁུང༌། དྲ་མ,ཁང་པའི་ནང་དུ་གསལ་ཆ་ཇེ་ཆེར་གཏོང་བ་དང་མཁའ་དབུགས་རྒྱུ་བ་སོགས་ཀྱི་ཆེད་དུ་བཞག་པའི་གྱང་ལྡེབས་ཀྱི་དྲ་མའོ། །
དཀར་གོང་གློག་དུས། གློག་དུས,དཀར་གོང་དྲོ་ཤེལ་གྱིས་བཟོས་པའི་ཆུ་ཚོད་ཤིན་ཏུ་ཐིག་པོ་ཞིག་གོ །
དཀར་པོ་ཆིག་ཐུབ,སྔོ་ལྡུམ་རིགས་རྩ་བ་སྦོམ་ཞིང་ཟླུམ་ལ་ཁ་དོག་དཀར་པོ་ལོ་མ་སྦར་དབྱིབས་མེ་ཏོག་ལྗང་སེར་ཆུང་ངུ་འཆར་བ་འབྲས་བུ་དམར་པོ་ཟླུམ་ལེབ་དང་ལྡན་པ་ཞིག་གོ །
དཀར་པོའི་ཁྱིམ་གློག,ཁ་དོག་དཀར་པོ་ཤས་ཆེ་བའི་ཁྱིམ་སྤྱད་གློག་ཆས་ཀྱི་རིགས་ཏེ། གོས་འཁྲུད་དང་འཁྱག་སྒམ་སོགས་སོ། །
དཀར་པོའི་ཞིང་ལས,ཚད་མཐོའི་ཚན་རིག་ལག་རྩལ་གསར་བ་ལ་བརྟེན་ནས་སྐྱེ་དངོས་ཀྱི་ཐོན་ཁུངས་གསར་འབྱེད་དང་བཟོ་གྲྭས་ཐོན་སྐྱེད་བྱེད་པའི་འབགས་བསླད་མེད་པའི་ཞིང་ལས་གསར་པ་ཞིག་སྟེ། བཟོ་གྲྭ་ཤིན་ཏུ་གཙང་ཞིང་བཟོ་བ་རྣམས་ཀྱིས་གོས་དཀར་པོ་གྱོན་པས་དཀར་པོའི་ཞིང་ལས་ཞེས་བྱའོ། །
དཀར་པོའི་འཇིགས་སྐུལ,ལོག་སྤྱོད་སྲིད་དབང་གིས་མི་དམངས་ཀྱི་གསར་བརྗེ་ལ་དྲག་གནོན་བྱེད་པའི་འཇིགས་སྐུལ་ལོ། །
དཀར་པོའི་འབགས་བསླད,འགྱིག་ཆས་དང་འགྱིག་ཤོག་སོགས་ཀྱིས་ཁོར་ཡུག་ལ་བསྐྱེད་པའི་འབགས་བཙོག་གོ །
དཀར་པོའི་ཡོང་འབབ,ལུགས་མཐུན་གྱི་གཏན་འབེབས་ལྟར་བྱུང་བའི་གླ་ཕོགས་དང༌། འཚོ་སྣོན་སོགས་ངལ་རྩོལ་བྱས་པའི་ཐོབ་ཆའོ། །
དཀར་པོའི་སྲིད་དབང༌,གསར་བརྗེར་ངོ་རྒོལ་བྱེད་པའི་སྲིད་དབང་སྟེ། སྤྱིར་བཏང་དཀར་པོ་ནི་གསར་བརྗེར་རྒོལ་བའི་མཚོན་རྟགས་སུ་བྱེད་དོ། །
དཀར་བད,གདོང་དཀར་པོར་བྱེད་པའི་བྱུག་རྫས་བད་དམ་བ་མོའི་ཁ་དོག་ལྟ་བུ་ཅན་ཞིག་གོ །
དཀར་ཚོད,ཤ་མེད་པའི་ཚོད་མའི་སྤྱི་མིང་ངོ༌། །
དཀར་ཟས་ཁང༌,ཤ་མེད་པའི་དཀར་ཟས་རྐྱང་བ་གཡོས་སྦྱོར་བྱེད་པའི་ཟ་ཁང་ངོ༌། །
དཀར་ཟས,ཤ་ཁྲག་མ་འདྲེས་པའི་བཟའ་བཅའ་སྤྱིའི་མིང་ངོ༌། །
དཀར་འདོན,ཉེས་མེད་ནག་འགེལ་བྱས་པ་ལ་དག་སེལ་བྱེད་པའོ། །
དཀར་ཡོལ་རྩི། འོད་རྩི,འོད་རྩིའི་འགྲེལ་བར་ལྟོས།
དཀར་རག,ཁང་པའི་ལྡེབས་ངོས་སུ་བྱུག་པར་བྱ་བའི་ས་རྩི་དཀར་པོ་ཞིག་གོ །
དཀར་རྩི་བྱུག་པ། དཀར་བྱུག,ཁང་པ་དང་གྱང་ངོས་ལ་དཀར་རྩི་སོགས་བྱུག་པའོ། །
དཀར་ལམ,གནམ་རིག་གི་བརྡ་ཆད་དེ། ཟླ་བའི་གོ་ལས་སའི་གོ་ལར་བསྐོར་ནས་རྒྱུ་བའི་བགྲོད་ལམ་མོ། །
དཀར་ཤྭ། དངུལ་ཤྭ། སྤང་ཤྭ,སྤང་ལ་སྐྱེས་ཤིང་ཁ་དོག་དཀར་བའི་ཤྭ་མོའི་རིགས་ཤིག་གོ །
དཀར་སྒྱུར,དཀར་སྒྱུར་ཕྱེ་མ་དང་རྫས་འགྱུར་སོགས་ལ་བརྟེན་ནས་ཁ་དོག་གང་རུང་དཀར་པོར་སྒྱུར་བའམ་དཀར་པོའི་རིགས་དག་སྔར་ལས་ཇེ་དཀར་དུ་གཏོང་བའོ། །
དཀར་སྙོམས,པར་ཆས་ཀྱིས་པར་ལེན་པ་ན་དཀར་པོ་སོགས་ཁ་དོག་རྣམས་དོན་ལ་ཇི་ལྟར་ཡོད་པ་དེ་ལྟར་པར་རིས་ཀྱི་ཐོག་ཏུ་མངོན་པར་བྱེད་པ་སྟེ། མིའི་མིག་གིས་མདོག་དཀར་པོ་ལ་ནམ་བལྟས་ཀྱང་དཀར་པོ་ཡིན་མོད། པར་ཆས་ལ་ཉི་མ་དང་གློག་སྒྲོན་སོགས་ཕོག་པའི་རྐྱེན་གྱྀས་འོད་འགྱུར་བ་ན་པར་དུ་བླང་བྱའི་གཟུགས་ཀྱི་མདོག་ཀྱང་འགྱུར་འགྲོ་བས་དཀར་སྙོམས་ཀྱི་ཚད་ཤིན་ཏུ་གལ་ཆེ་སྟེ་དེ་ཉིད་སྙོམ་སྒྲིག་ལེགས་པར་མ་བྱུང་ན་ཁ་དོག་ལེགས་པར་མི་འབྱུང་ངོ༌། །
དཀྱིལ་སྙིང༌,བྱ་དངོས་དག་གི་གལ་ཆེ་ས་སྟེ། བྱ་བའི་སྙིང་པོ་ལྟ་བུའོ། །
དཀྱུས་ཡིག,མཆན་ཡིག་དང་ཟུར་ཡིག་སོགས་མ་གཏོགས་པའི་གཞུང་ངམ་དཀྱུས་ཀྱི་ཡི་གེའོ། །
དཀྱོག་ལམ,རྒྱུག་འགྲན་བྱེད་སའི་ལམ་གྱི་འཁྱིལ་མཚམས་སམ་གཡས་གཡོན་དུ་འཁྱོག་པའི་ལམ་སོགས་སོ། །
དཀྲི་གའི་སྦྱར་འགྱིག། ཆ་གའི་སྦྱར་འགྱིག,མིག་གི་ཡས་ལྕིབས་ཀྱི་མཐའ་ལ་དཀྲི་གའམ་ཆ་ག་ཐོན་ཆེད་མིག་ལྤགས་ལ་སྦྱར་བྱའི་འགྱིག་ལྟེབ་ཅིག་གོ།
དཀྲུག་འཁོར,རྡོ་འདམ་དཀྲུག་བཞིན་ཁུར་ནས་འགྲོ་བའི་རླངས་འཁོར་རོ། །
དཀྲུག་འཕྲུལ,ཨར་འདམ་སོགས་འདག་དཀྲུག་བྱེད་པའི་འཕྲུལ་འཁོར་རོ། །
དཀྲུག་སྟེགས,ཤིང་ངམ་ལྕགས་སོགས་ལ་དཀྲུག་རྒྱག་སའི་ལས་སྟེགས་སོ། །
དཀྲོལ་བཤད,བཤད་ལེན་གཉིས་ཀ་ལྡན་པའི་སྒྱུ་རྩལ་གྱི་འཁྲབ་སྟངས་ཤིག་སྟེ་ཕལ་ཆེར་མི་གཉིས་མཉམ་སྡེབས་བྱས་ནས་འཁྲབ་དགོས་སོ། །
དཀྲོལ་འཁྲབ,རོལ་ཆས་དཀྲོལ་ཏེ་འཁྲབ་སྟོན་བྱེད་པའོ། །
དཀྲོལ་རོལ,རྒྱུད་ལ་སོར་མོས་བསྣུན་ནས་དཀྲོལ་བའི་རོལ་མོའི་རིགས་སོ། །
དཀྲོལ་ལེན,རྒྱ་ནག་ལྷོ་ཕྱོགས་སུ་དར་བའི་རོལ་མོ་དཀྲོལ་བཞིན་གླུ་གཞས་ལེན་པའི་རྒྱུ་རྩལ་གྱི་རྣམ་པ་ཞིག་གོ །
དག་ཅི,སྔོ་ལྡུམ་རིགས་ཤིག་སྟེ། མེ་ཏོག་གློ་ཁ། སྡོང་བུ་དང་ལོ་མ་ལས་དྲི་ཞིམ་འབྱུང་ཞིང་རྟག་པར་སྨན་དང་བཏུང་སྐྱེམས་སུ་བྱ་བར་རུང་བ་ཞིག་གོ །
དག་ཚད,དངོས་རྫས་ཀྱི་ནང་གི་སྙིགས་མ་དང་བྲལ་བའི་ཚད་དེ། སྙིགས་མའི་ཚད་ཅི་ཙམ་དམའ་ན་དག་ཚད་དེ་ཙམ་མཐོའོ། །
དག་ཞུ,༡ ཞུ་སྦྱོར་མི་སྣའམ་གཞན་པའི་སྤྱི་དམངས་ཀྱིས་ཁྲིམས་ཁང་གི་བཅད་ཁྲ་དང་ལེན་མི་བྱེད་ན་ཁྲིམས་ལྟར་དུ་ཁྲིམས་འཛིན་ལས་ཁུངས་སམ་ཞིབ་བཤེར་ལས་ཁུངས་ལ་སླར་ཡང་ཐག་གཅོད་བྱ་རྒྱུའི་རེ་བ་འདོན་པ་དང༌། ༢ གོང་རིམ་སོགས་ཀྱིས་ཆད་པ་བཅད་པ་དང་ལེན་མི་བྱེད་ན་གོང་ལ་རང་གི་བསམ་འཆར་ཞུ་བའོ། །
དག་སྒྲུབ། དག་སེལ,རང་ངམ་གཞན་སྲུང་བའི་ཕྱིར་དུ་རྒྱུ་མཚན་དང་བདེན་དཔང་ལ་བརྟེན་ནས་ལྟ་སྤྱོད་གང་རུང་ཚུལ་མཐུན་ཡིན་པའམ་གཞན་གྱྀས་དེ་ལ་ཡོད་པར་སྨྲས་པའི་སྐྱོན་གྱི་རྣམ་པ་སེལ་བར་བྱེད་པའོ། །
དགའ་རོགས་སྒྲིག་པ། དགའ་མཛའ,ན་གཞོན་ཕོ་མོའི་དབར་ལ་མཛའ་གཅུགས་ཀྱི་འབྲེལ་བ་བྱེད་པའོ། །
དགའ་རོགས། མཛའ་རོགས,ཕོ་མོའི་བར་བརྩེ་དུང་ཆགས་ཡུལ་གྱི་ཟླ་བོའོ། །
དགའ་སྟོན་ཁྲོམ་སྐོར,དགའ་འོས་པའི་དོན་དང་ཐུན་མོང་གི་དུས་ཆེན་སོགས་ལ་རྟེན་འབྲེལ་ཞུ་བ་དང་རྗེས་དྲན་གྱི་ཆེད་དུ་མི་མང་པོ་གྲལ་བསྟར་བསྒྲིགས་ནས་ཁྲོམ་སྲང་དུ་སྐོར་སྐྱོད་བྱེད་པའོ། །
དགལ་རིས,གྱང་ངོས་སོགས་སུ་དགལ་ཆོག་པའི་རི་མོའོ། །
དགལ་སྐས,ཡས་སྣེ་གཉིས་ཀྱི་སྐེ་འགྲམ་དུ་འགེལ་བྱེད་ཀྱི་ལྕགས་གུག་སྤྲད་དེ་དགལ་བར་བྱ་བའི་སྐས་ཤིག་གོ །
དགུ་བསྒྲིག,the magic cube བསྒྲིག་པར་བྱ་བའི་པར་རིས་སོགས་ལ་བརྟེན་ནས་བློ་རྩལ་སྦྱོང་བྱེད་ཀྱི་རྩེད་ཆས་ཤིག་གོ །
དགུ་བསྒྲིག,བསྒྲིག་པར་བྱ་བའི་པར་རིས་སོགས་ལ་བརྟེན་ནས་བློ་རྩལ་སྦྱོང་བྱེད་ཀྱི་རྩེད་ཆས་ཤིག་གོ །
དགུ་མཐའ,སྒྱུར་རྩིས་ཀྱི་མན་ངག་སྡོམ་ཚིག་རེའུ་མིག་ཏུ་བཀོད་པ་ཞིག་གོ །
དགུ་ཚིགས་ཁྱིམ་རྒྱུད,བརྟན་སྐར་དང་སྐར་སྤྲིན་སྐར་ཚོགས་བཅས་ཁྲག་ཁྲིག་ཡན་ཆད་འདུས་ནས་གྲུབ་པའི་སྐར་མའི་གོ་ལའི་ཁྱིམ་རྒྱུད་ཧ་ཅང་ཆེན་པོ་ཞིག་གོ །
དགུ་ཚིགས,དགུ་ཚིགས་ཀྱི་འགྲེལ་བར་ལྟོས།
དགུ་ཚིགས,བརྟན་པའི་སྐར་མ་རབ་ཏུ་མང་པོ་འདུས་ནས་གྲུབ་པའི་འོད་མདངས་གནམ་གྱི་སྐ་རགས་ལྟ་བུ་ཞིག་གོ །
དགུ་སྤེལ,ལོ་དགུའི་འོས་འགན་སློབ་གསོ་ཁྱབ་སྤེལ་གྱི་བསྡུས་ཚིག་གོ །
དགུན་ཁའི་སྨྱུག་རྩ,དགུན་ཁར་ས་འོག་ནས་འབུས་པའི་མདོག་སེར་སྐྱ་ཅན་གྱི་སྨྱུག་རྩ་སྙི་མོ་བཟའ་རུང་བ་ཞིག་གོ །
དགུན་གནང༌། དགུན་གསེང༌,སློབ་གྲྭ་རྣམས་ཀྱིས་དགུན་དུས་སུ་བཀོད་སྒྲིག་བྱས་པའི་བར་སྐབས་ཀྱི་ངལ་གསོའོ།།
དགུན་རྐྱལ,དགུན་ཁར་ཆུ་རྐྱལ་བྱེད་པའོ། །
དགེ་མཚང་ལྟ་བ,ཀུན་སྤྱོད་དང་སྤྱི་ཚོགས་སྤྱོད་ལམ་གྱི་ཐད་ནས་གང་ཞིག་དགེ་མཚན་དང་གང་ཞིག་མཚང་ངན་དུ་འཛིན་པའི་རིན་ཐང་གི་ལྟ་བ་ཞིག་གོ །
དགེ་ལས,གཞན་ལ་སེམས་ཁུར་དང་བརྩེ་སེམས་བསྐྱེད་པའི་ལས་སོ། །
དགོ་བ,མགོ་སྐེ་རྒྱབ་གཞུང་གི་སྤུ་མདོག་ཁམ་སྐྱ། དབོ་དང་སུག་བཞི་སྐྱ་བོ། འཕོངས་དཀར་བ། མིག་མཐའ་ནག་པ། བང་མགྱོགས་ལ་རྫི་གསང་བ། ཕོ་ལ་རྭ་རིང་དུ་སྐྱེས་ཤིང་རྭ་སྟེང་ན་ཐེམ་གཉེར་གྱིས་གང་བའི་འོ་འཐུང་རི་དྭགས་ཤིག་གོ །
དགོད་སློང་མཁན,གར་འཆམ་པའི་ཚེ་ན་བཞད་གད་སློང་མཁན་ནམ་བཞད་གར་འཆམ་མཁན་གྱི་འཁྲབ་སྟོན་པའོ།
དགོད་སློང་འཁྲབ་སྟོན,ལུས་ངག་གི་ངོ་མཚར་བའི་རྣམ་འགྱུར་ལ་བརྟེན་ནས་དགོད་སློང་བའི་འཁྲབ་སྟོན་བྱེད་ཚུལ་ཞིག་གོ །
དགོན་ཚོགས,རྒྱ་ཡི་ས་ཁུལ་དུ་དུས་ཆེན་སོགས་སུ་དགོན་པའི་ནང་ངམ་ཉེ་འདབས་སུ་འདུ་བའི་ཚོང་འདུས་སོ། །
དགོས་ངེས་ངལ་རྩོལ,ངལ་རྩོལ་པས་རང་ངམ་ཁྱིམ་མིའི་འཚོ་ཐབས་ཀྱི་ཕྱིར་དུ་ངེས་པར་བྱ་དགོས་པའི་ངལ་རྩོལ་ཏེ། ལྷག་མའི་ངལ་རྩོལ་གྱི་ཟླས་ཕྱེས་པའོ། །
དགྱེ་ཟུར,མགོ་བོ་ཡར་ལྟ་བའི་ཚེ་ན། མིག་ནས་གང་ལ་བལྟ་ཡུལ་གྱི་གནས་དང་དེ་ནས་ཐུར་ལ་འཕྱང་ཐིག་གི་ཚུལ་དུ་བཅལ་ཏེ་མིག་གི་ཐད་ཀའི་ཆུ་སྙོམས་ལ་གཏུགས་པ་ཟུར་གསུམ་དུ་གྲུབ་པའི་གོ་མཚམས་ཀྱི་ངོས་སོ། །
དང་ཐ,ལུས་རྩལ་སོགས་འགྲན་བསྡུར་སྐབས་ཀྱི་ཨང་དང་པོའི་ནང་གི་ཐ་མའམ་གསུམ་པའོ། །
དང་འབྲིང༌,ལུས་རྩལ་སོགས་འགྲན་བསྡུར་སྐབས་ཀྱི་ཨང་གཉིས་པའོ། །
དང་རབ,ལུས་རྩལ་འགུལ་བསྐྱོད་སོགས་འགྲན་སྡུར་གྱི་ནང་དུ་ཨང་དང་པོའི་རབ་ཏུ་གྱུར་པའི་རིམ་པའོ། །
དང་རབ་འཕྲོག་པ། རབ་འཕྲོག,ལུས་རྩལ་འགྲན་ཚོགས་སུ་ཨང་དང་པོའི་གཟེངས་རྟགས་བརྩོན་ལེན་བྱེད་པའོ། །
དང་ལེན,གཞན་གྱི་བསམ་འཆར་སོགས་དང་དུ་ལེན་པའོ། །
དང་ལེན,གཞན་གྱི་བསམ་འཆར་དང་དངོས་རྫས་སོགས་དང་དུ་ལེན་པའོ། །
དངུལ་ཁང༌,དངུལ་བཅོལ་ལེན་བྱ་སའི་ལས་ཁུངས་སོ། །
དངུལ་ཁང་བྱང་བུ། དངུལ་བྱང༌,དངུལ་ཁང་གིས་སྤྱི་ཚོགས་ལ་འགྲེམ་སྤེལ་བྱས་པའི་འཛད་སྤྱོད་དང༌། རྩིས་རྒྱག་པ་དང་ དངུལ་ཉར་ལེན་བྱེད་པའི་ནུས་པ་ཡོད་པའི་ཡིད་རྟོན་གྲོན་གཏོང་གི་ལག་ཆའམ་བྱང་བུ་སྣ་ཚོགས་པའོ། །
དངུལ་གཏོང་འཛིན་ཡིག། གཏོང་འཛིན,དངུལ་ཁང་ནས་སྒོར་མོ་ཐད་ཀར་ལེན་ཆོག་པའམ་དངུལ་ཁང་གཞན་དུ་བསྒྱུར་གཏོང་བྱ་ཆོག་པའི་འཛིན་ཡིག་ཅིག་གོ །
དངུལ་གྱི་རྟགས་མ། དངུལ་རྟགས,འགྲན་བསྡུར་གྱི་སྐབས་སུ་ཨང་གཉིས་པ་ལ་སྤྲད་པར་བྱ་བའི་གཟེངས་རྟགས་ཀྱི་རིམ་པའོ། །
དངུལ་ཆད་གཅོད་པ,༡ སྲིད་འཛིན་ལས་ཁུངས་ཀྱིས་ཁྲིམས་འགལ་མཁན་ལ་བཙན་ཤེད་ཀྱིས་གྲངས་ཚད་ངེས་ཅན་གྱི་དངུལ་ཆད་གཅོད་པ་དང༌། ༢ ཕན་ཚུན་བར་གྱི་གན་རྒྱ་དང་འགལ་བའི་ཕྱོགས་ལ་དངུལ་ཆད་ཕོག་པའོ། །
དངུལ་ནག་བཀྲུ་བ། དངུལ་བཀྲུ,ཁྲིམས་འགལ་གྱི་སྒོ་ནས་རྙེད་པའི་སྒོར་མོ་རྣམས་དངུལ་ཁང་དུ་བཅོལ་བ་སོགས་ཀྱི་ཐབས་ལ་བརྟེན་ནས་མིང་ངམ་ངོ་བོ་སྒྱུར་བར་བྱེད་པའོ། །
དངུལ་ཕྱིར་བཙན་འཆིང༌,ཇག་པ་རྣམས་ཀྱིས་སྒོར་མོ་ལེན་པའི་ཕྱིར་དུ་བཙན་ཤེད་ཀྱིས་མི་གཞན་འཁྲིད་ཅིང་འཆིང་བར་བྱེད་པའོ། །
དངུལ་བགོས་སྦྱིན,སྲིད་གཞུང་གིས་གཤམ་གཏོགས་སྡེ་ཁག་རྣམས་ལ་དངུལ་བགོས་ཏེ་འགྲེམ་པའོ། །
དངུལ་བཤེར། རྒྱུ་བཤེར,བཟོ་ཚོང་ལས་ཁུངས་སོགས་ཀྱིས་མ་དངུལ་དང་རྒྱུ་ནོར་ལ་ཞིབ་བཤེར་བྱེད་པའོ། །
དངུལ་བསྐུར་བ,སྦྲག་སྲིད་སོགས་བརྒྱུད་ནས་དངུལ་བསྐུར་བའོ། །
དངུལ་བསྡུས་ཁང་བསྐྲུན,ལས་ཁུངས་དང་མི་སྒེར་གྱིས་མ་དངུལ་བསྡུ་རུབ་བྱས་ཏེ་གཞིས་ཁང་བསྐྲུན་པའོ། །
དངུལ་བསྲེ་བ,དངུལ་རྣམས་བུ་ལོན་ནམ་བོགས་མར་གཏོང་བ་དང༌། གཅིག་ཏུ་བསྡུ་བ་སོགས་ཀྱི་ཐབས་ཚུལ་ལ་བརྟེན་ནས་མཉམ་བསྲེས་དང་འཁོར་རྒྱུགས་བྱེད་དུ་འཇུག་པའོ། །
དངུལ་མཛོད་ཆུང་ངུ༌,༡ ལས་ཁུངས་སམ་ཁེ་ལས་སོགས་ཀྱིས་རྒྱལ་ཁབ་ཀྱི་ནོར་སྲིད་སྒྲིགས་ལམ་མམ་འབྲེལ་ཡོད་ཀྱི་གཏན་འབེབས་དང་འགལ་བའི་སྒོ་ནས་ནོར་དོན་སྡེ་ཁག་གི་རྩིས་ཐོ་རུ་མ་བཙུད་པར་ལོགས་སུ་ཉར་ཞིང་རང་དགར་བཀོལ་ཆོག་བའི་གཞུང་དངུལ་དང༌། ༢ ཁྱིམ་མིའི་ཁྲོད་རང་ཉིད་གཅིག་པུས་ལོགས་སུ་སྒེར་ཉར་བྱས་པའི་དངུལ་ལོ། །
དངུལ་མེད་གཏོང་འཛིན,༡ འཛིན་བྱང་སྟེང་གི་དངུལ་གྲངས་དངོས་ཡོད་ཀྱི་གྲངས་ལས་བརྒལ་པས་གོ་མི་ཆོད་པར་གྱུར་པའི་གཏོང་འཛིན་དང༌། ༢ ལག་ལེན་ལ་མི་འཁྱོལ་བའམ་ཁ་དན་ཚིག་ལ་མི་གནས་པའི་དཔེའོ། །
དངུལ་ཚབ་ཉོ་འཛིན,དངུལ་གྱི་ཚབ་ཏུ་སྤྱད་རྒྱུའི་དངོས་པོ་ཉོ་བྱེད་ཀྱི་འཛིན་ཤོག་ཅིག་གོ །
དངུལ་འཇོག,ཡིད་རྟོན་དངུལ་བྱང་དང་ཁ་པར་དངུལ་བྱང་སོགས་ཀྱི་ནང་དུ་དངུལ་འཇོག་པའོ། །
དངུལ་འཇོག་བྱང་བུ། དངུལ་བྱང༌,ལག་འཁྱེར་ཁ་པར་སོགས་ཀྱི་ནང་དུ་རིན་སྤྲོད་བྱེད་ཀྱི་བྱང་བུ་ཞིག་གོ །
དངུལ་འཇོག་ཡིག་ལྷེ། དངུལ་བཅོལ་ཡིག་ལྷེ,དངུལ་ཁང་དུ་དངུལ་བཅོལ་བའི་འཛིན་ཡིག་ཅིག་གོ །
དངུལ་འཛིན,དངུལ་ཁང་གིས་དངུལ་འཆོལ་བ་པོར་སྤྲད་པའི་དངུལ་བཅོལ་བ་སོགས་མཚོན་པའི་དཔང་ཡིག་གམ་འཛིན་དེབ་ཅིག་གོ །
དངུལ་རྒྱུག་ཧུར་གཏོང༌,ཐབས་ཤེས་གང་ཡོད་བཏོན་ནས་དངུལ་རྩ་འཁོར་རྒྱུག་གི་ཁྲོམ་རར་ཤུགས་སྣོན་བྱེད་པའོ། །
དངུལ་རྩ,དངུལ་ལོར་གྱི་འགྲེམ་སྤེལ་དང་འཁོར་རྒྱུག་དང་བུ་ལོན་གཏོང་ལེན་སོགས་ཀྱི་དཔལ་འབྱོར་བྱེད་སྒོའོ། །
དངུལ་རྩའི་ཁྲོམ་ར,མ་དངུལ་མཁོ་སྤྲོད་དགོས་པའི་ཕྱོགས་གཉིས་ཀྱི་ཐབས་ལམ་སྣ་ཚོགས་བརྒྱུད་དེ་དངུལ་ལོར་བསྐྱི་བ་དང་མ་དངུལ་འཁོར་རྒྱུག་དང་རིན་ལྡན་དཔང་འཛིན་བརྗེ་ཉོ་བྱེད་སའི་ཁྲོམ་རའོ། །
དངུལ་ལེན་ལྷེ,དངུལ་ཁང་ནས་དངུལ་ལེན་བྱེད་ཀྱི་ཡིག་ལྷེའོ། །
དངུལ་ལོར་འཛའ་བརྗེ,རྒྱལ་ཁབ་སོ་སོའི་དངུལ་ལོར་གྱི་འཛའ་ཐང་ལྟར་དངུལ་ཕན་ཚུན་བརྗེ་བའི་གནས་སོ། །
དངུལ་ལོར་ལམ་ལུགས,རིན་ཐང་གི་ཚབ་བྱེད་པའི་དངོས་པོ་སྟེ་དངུལ་ལོར་གྱི་རྩིས་གཞི་གཏན་འབེབས་དང་བཟོ་བསྐྲུན་དང་འགྲེམ་སྤེལ་བྱེད་པ་དང་འཁོར་རྒྱུག་སོགས་ཀྱི་ལམ་ལུགས་སོ། །
དངུལ་ལོར། རིན་ཟོང༌,རིན་ཐང་གི་ཚབ་བྱེད་པའི་དངོས་ཟོང་སྟེ། ཚོང་རྫས་མཐའ་དག་གི་ཚབ་ཏུ་སྤྲད་ཆོག་ལ་རིན་ཐང་ཡང་དེ་དང་མཉམ་པའི་དམིགས་བསལ་གྱི་ཚོང་རྫས་ཤིག་གོ །
དངུལ་སྐྱིན,མི་སྒེར་རམ་ཐུན་མོང་ལ་གྱོང་གུད་བཟོས་པའི་ཚབ་ཏུ་དངུལ་སྤྲད་པའི་སྐྱིན་པའོ། །
དངུལ་སྒོར་ལུགས་མ,ལུགས་སུ་བརྒྱབས་པའི་དངུལ་སྒོར་རོ། །
དངུལ་སྒོར་ལྡུག་པ,ལྕགས་རིགས་ཀྱི་སྒོར་མོ་ལུགས་སུ་རྒྱག་པའམ་བཟོ་བའོ། །
དངུལ་སྒོར,དངུལ་ལས་བཟོས་པའི་སྒོར་མོའོ། །
དངོས་ཁང༌,ཁང་ནོར་ཚོང་རའི་ཐོག་བསྐྲུན་ཟིན་ནས་སྡོད་དུ་རུང་བའི་ཁང་པའོ། །
དངོས་ཁམས་ནད་བཅོས་ཚན་ཁག། དངོས་བཅོས་ཚན་ཁག,འོད་སོགས་དངོས་པོའི་ནུས་པ་ལ་བརྟེན་ནས་ནད་བཅོས་བྱེད་པའི་ཚན་ཁག་གོ །
དངོས་ཁམས་ནད་བརྟག,མིའི་བཞིན་མདངས་དང་ལུས་ཀྱི་རྣམ་འགྱུར་དང༌། འཚར་སྐྱེད་སོགས་ལ་ལྟ་ཞིབ་བྱེད་པ་དང༌། ཉན་བརྟག་ཆས་ཀྱིས་ནད་པའི་སྙིང་དང་གློ་བའི་སྒྲ་ཉན་པ་སོགས་ཀྱི་སྒོ་ནས་ནད་ངོས་འཛིན་བྱེད་པའི་ཕྱི་ལུགས་གསོ་རིག་གི་བརྟག་ཐབས་ཤིག་གོ །
དངོས་ཁམས་བཅོས་ཐབས,འོད་དམ་གློག་གམ་འཕྲུལ་ཆས་སོགས་དངོས་པོའི་ནུས་པ་ལ་བརྟེན་ནས་ནད་བཅོས་ཐབས་སོ། །
དངོས་ཁམས,དངོས་པོའི་ཁམས་ཏེ་རང་གི་ཆོས་ཉིད་དམ་གཤིས་ལུགས་སོ། །
དངོས་གཉེར་དཔལ་འབྱོར,དངོས་པོ་དང་བསམ་བློའི་ཐོན་རྫས་ཞབས་ཞུའི་ཐོན་སྐྱེད་དང་འཁོར་རྒྱུག་སོགས་གཉེར་བའི་དཔལ་འབྱོར་བྱེད་སྒོ་དག་གོ །
དངོས་གཏུག,གྱོད་དོན་ཞུ་གཏུག་གཅིག་གི་ནང་དུ། གཏུག་བྱས་གཏུག་པ་པོ་ལྡོག་སྟེ་གཏུགས་པ་ན། སྔར་གཏུག་མཁན་གྱི་ཞུ་གཏུག་དེ་ལ་དངོས་གཏུག་ཅེས་བྱའོ། །
དངོས་གཞི་ཚན་ཁག། གཞི་ཚན,སློབ་གྲྭ་ཆེན་མོ་དང་སློབ་གླིང་གི་གཞི་རྩའི་གྲུབ་ཆ་ཞིག་སྟེ། སྤྱིར་བཏང་སློབ་ཡུན་ལོ་བཞི་ནས་ལྔའི་བར་ཡིན་ནོ། །
དངོས་གྲངས,གོར་ཐིག་ཡན་ཆད་ཀྱི་གྲངས་ཀའོ། །
དངོས་ཐོན,རང་བྱུང་དུ་གྲུབ་པ་དང་མིས་བཟོས་པའི་ཐོན་རྫས་སོ། །
དངོས་དད་ཆོས་ལུགས,རྡོ་དང་ཤིང་དང་མཚོན་ཆ་སོགས་དངོས་རྫས་ཀྱི་རིགས་ལ་དད་ཅིང་བཀུར་སྟི་བྱེད་པའི་གདོད་མའི་ཆོས་ལུགས་ཀྱི་རྣམ་པ་ཞིག་སྟེ། ངེས་གཏན་གྱི་སྒྲིག་འཛུགས་མེད་དོ། །
དངོས་དཔང༌,རང་ཉིད་ཀྱི་བསམ་སྦྱོར་བདེན་པ་ཡིན་པར་མཚོན་པའི་སྒྲུབ་བྱེད་དམ་དཔང་རྟགས་ཏེ། དཔེར་ན། བུ་ལོན་མི་སྤྲད་པའི་གྱོད་དོན་ལྟ་བུ་ལ་ཕ་རོལ་པོ་ལ་དངུལ་གཡར་ཡོད་པའི་བདེན་དཔང་དུ་ཕ་རོལ་པོ་དེ་ཉིད་ཀྱིས་བྲིས་པའི་གཡར་འཛིན་སྟོན་པ་ལྟ་བུ་སྟེ། ལྡོག་དཔང་གི་ཟླས་ཕྱེས་པའོ། །
དངོས་པར,དཔེ་སྐྲུན་ལས་ཁུངས་ཀྱིས་དངོས་སུ་དཔར་བསྐྲུན་བྱས་པའི་པར་གཞིའོ། །
དངོས་པོ,ཕྱི་རོལ་ཡུལ་ན་གནས་པའི་དངོས་གཟུགས་དང་སྣང་ཚུལ་མཐའ་དག་གོ །
དངོས་བགྲོད་ཉིན་ཞག,ཉི་མའི་བགྲོད་པ་དངོས་ལ་བརྟེན་ནས་བཞག་པའི་ཉིན་ཞག་གོ །
དངོས་བཅོས་ཆ་བྱད,དངོས་ཁམས་ནད་བཅོས་བྱེད་པའི་ལག་ཆ་ཆ་ཚང་བའོ། །
དངོས་བཅོས,གསོ་རིག་གི་སྐབས་སུ་སྨན་པས་ནད་པར་དངོས་སུ་ནད་བརྟག་དང་སྨན་བཅོས་བྱེད་པའོ། །
དངོས་བརྟག་ཁང༌,ཚན་རིག་དངོས་བརྟག་བྱ་ཡུལ་གྱི་ཆེད་སྤྱད་ཁང་པའམ་གནས་སོ། །
དངོས་བརྟག་སྙན་ཞུ,དངོས་བརྟག་བྱས་ཏེ་བྲིས་པའི་སྙན་ཞུའོ། །
དངོས་བརྟག,གཞུང་ལུགས་ཤིག་གམ་ལྟ་བ་ཞིག་ལ་ལག་ལེན་གྱི་སྒོ་ནས་ར་སྤྲོད་བྱེད་པའི་ཆེད་དུ་བརྟག་དཔྱད་དམ་ཞིབ་གཤེར་བྱེད་པའི་བྱ་བའོ། །
དངོས་བསྒྱུར,རྩ་འཛུགས་ཁྲོད་ཀྱི་དངོས་གཞིའི་ཁོངས་མི་མ་ཡིན་པ་རྣམས་དངོས་གཞིའི་ཁོངས་མིར་བསྒྱུར་བའི་མིང་ངོ༌། །
དངོས་མང་བཤམས་སྟོན་ཁང༌། དངོས་མང་ཁང༌,རིག་གནས་དངོས་རྫས་སམ་དངོས་དཔེ་བསྡུ་རུབ་དང་ཉར་ཚགས་དང་ཞིབ་འཇུག་དང་བཤམས་སྟོན་སོགས་བྱེད་པའི་ལས་ཁུངས་སོ། །
དངོས་མིང་ལམ་ལུགས,འབྲེལ་ཡོད་ཀྱི་འགྲོ་ལུགས་གཉེར་སྐབས་རང་ཉིད་ཀྱི་མིང་དངོས་འབྲི་བ་དང་གོ་ཆོད་པའམ་ནུས་ཡོད་ཐོབ་ཐང་དཔང་ཡིག་སྟོན་དགོས་པའི་ལམ་ལུགས་ཤིག་གོ །
དངོས་ཚན,སློབ་ཁྲིད་ཐད་དངོས་ལུགས་དང་རྫས་འགྱུར་དང་གྲངས་རིག་དང་སྐྱེ་དངོས་སོགས་སྦྱང་ཚན་གྱི་སྤྱི་མིང་ངོ༌། །
དངོས་ཟིན་གློག་བརྙན,བྱ་དངོས་གང་ཞིག་གི་དངོས་ཀྱི་བརྒྱུད་རིམ་དག་ཟིན་ཐོར་བཀོད་པའི་གློག་བརྙན་གྱི་རིགས་སོ། །
དངོས་ཟོང༌,ཚོང་ལས་སོགས་ཀྱི་སྐབས་ཚོང་འགྲིག་མ་ཐག་ཏུ་རྩིས་སྤྲོད་བྱ་ཆོག་པའི་ཟོང་སྟེ། དུས་ཟོང་གི་ཟླས་ཕྱེ་བའོ། །
དངོས་སྣང༌,སྲིད་ཞེང་དཔངས་གསུམ་གྱིས་གཞལ་དུ་རུང་བའི་དངོས་པོ་དངགཟུགས་སྒྲ་སོགས་དངོས་ཀྱི་སྣང་ཚུལ་སྟེར་བའོ། །
དངོས་སྣང་གྲུ་བཞི་མ,ཆུ་ཞེང་མཉམ་པའི་ངོས་དྲུག་གིས་གྲུབ་པའི་དངོས་སྣང་གྲུ་བཞི་མའི་གཟུགས་སོ། །
དངོས་སྣང་གྲུ་བཞི་མ,དངོས་སྣང་གྲུ་བཞི་མའི་འགྲེལ་བར་ལྟོས།
དངོས་སྣང་པར་ཆས,དངོས་གཟུགས་རྣམས་འབུར་ཉམས་ཅན་གྱི་པར་ལེན་ཐུབ་པའི་པར་ཆས་སོ།།
དངོས་སྣང་རི་མོ། དངོས་རིས,བྱ་དངོས་དག་གི་གཟུགས་རིས་རྣམས་པར་དུ་བླངས་པ་བཞིན་འབྲི་བར་ནུས་པའི་རི་མོའི་ལག་རྩལ་ཞིག་གོ །
དངོས་སྣང་སྒྲ,སྒྲ་སྐྱེད་འཕྲུལ་ཆས་ལ་བརྟེན་ནས་རོལ་མོའི་དབྱངས་སོགས་བར་སྣང་དུ་ཁྱབ་པར་གྲག་པའི་སྣང་བ་སྟེར་བའི་སྒྲ་སྒྲོག་ཐབས་ཤིག་སྟེ། ཡོལ་ཆེན་གློག་བརྙན་སོགས་ལ་སྤྱད་པའི་སྒྲ་ལྟ་བུའོ། །
དན་གྲགས,ཡིད་ཆེས་དང་དེ་ལས་ཐོབ་པའི་གྲགས་པའོ། །
དན་གྲངས་ཁུག་མ,དན་གྲངས་གཞུག་སའི་ཁུག་མ་སྣོད་གཞན་གྱི་ནང་གནས་པ་ཞིག་གོ །
དན་གྲངས་མཛོད,དན་གྲངས་ཀྱི་མཛོད་དེ་རྩིས་འཕྲུལ་གྱི་ གསོག་ཆས་ནང་དུ་བཞག་སྟེ་བཀོལ་བདག་རྣམས་ཀྱིས་བདེ་བླག་ངང་དན་གྲངས་ལ་རྩིས་སྒྲིག་བྱ་བར་བཏུབ་པ་སྟེ། རྣམ་པ་ངེས་ཅན་ཞིག་གི་སྒོ་ནས་བསྒྲིགས་པའི་ཕན་ཚུན་འབྲེལ་བ་ཅན་གྱི་དན་གྲངས་ཀྱི་ཚོགས་པའཽ། །
དན་གྲངས་སྤྱི་སྐུད,རྩིས་འཕྲུལ་མ་ལག་གི་སྤྱི་སྐུད་གསུམ་གྱི་ཡ་གྱལ་ཏེ། དན་གྲངས་ཀྱི་བརྡ་རྟགས་སྐྱེལ་གཏོང་བྱེད་པའི་སྐུད་པའོ། །
དན་གྲངས,རྩིས་སྣ་ཚོགས་དང་ཚན་རྩལ་ཞིབ་འཇུག་གམ་ལག་རྩལ་ཇུས་འགོད་སོགས་ཀྱི་གཞི་འཛིན་སའི་གྲངས་ཀའོ། །
དན་ཐོ,ཚོང་རྫས་མངགས་ཉོའམ་ཆད་ཉོ་བྱེད་པའི་གན་རྒྱ་དང་ཐོ་ཡིག་གོ །
དན་ཐོའི་ཞིང་ལས,སྔོན་ནས་དན་ཐོ་བཞག་སྟེ་ཐོན་རྫས་མངགས་ཉོ་བྱ་བའི་ཞིང་ལས་ཀྱི་རྣམ་པ་ཞིག་གོ །
དན་དཔེ,དོན་དངོས་སམ་རིག་པའི་གཞུང་ལུགས་ཀྱི་ཁུངས་སྐྱེལ་བའི་དཔེ་མཚོན་ནོ། །
དན་རོག,ལོ་མ་སྒོང་དབྱིབས། མེ་ཏོག་ཆུང་ངུ༌། སྙེ་མ་རིང་དུ་ཐོན་ཞིང་འབྲས་བུ་སྨན་དུ་བྱེད་པའི་ཤིང་ཕྲན་ཞིག་སྟེ། དེའི་འབྲས་བུ་ལ་ནང་གསེས་དན་རོག་ནག་པོ་དང་ཁྲ་བོ་དང་རུས་སྦལ་མ་བཅས་གསུམ་དུ་དབྱེ་ཞིང་ནུས་པ་དྲག་པའི་བཤལ་སྨན་ཞིག་གོ །
དཔག་པ,བློ་ཡིས་གཅོད་པ་དང་རྗེས་སུ་དཔག་པར་རུང་བའམ་དཔག་པ་ལས་བྱུང་བའི་རིགས་སོ། །
དཔག་ཤེས,ཤེས་པའི་མཐོ་རིམ་གནས་སྐབས་ཏེ། མྱོང་ཤེས་ཀྱི་རྨང་གཞི་ལ་བརྟེན་ནས་རྟོག་གཞིགས་དང་དབྱེ་ཞིབ་ཀྱིས་རྫུན་དོར་བདེན་འཇོག་བྱས་ཏེ་རྗེས་དཔག་དང་བརྡར་ཤ་གཅོད་པའི་ཤེས་པ་སྟེ། དེས་དངོས་པོ་རྣམས་ཀྱི་ཕྱོགས་ཐམས་ཅད་དང་གཤིས་ལུགས་དང་ཕྱི་ཚུལ་ཙམ་མ་ཡིན་པའི་འབྲེལ་བ་རྣམས་རྟོགས་པས་མྱོང་ཤེས་ལས་གོང་འཕེལ་དུ་སོང་བ་ཡིན་ཞེས་ཟེར་རོ། །
དཔང་ཁྱེར,ཐོབ་ཐང་དང་བྱ་བའི་ལོ་རྒྱུས་སོགས་མཚོན་པའི་དཔང་ཡིག་སྟེ། དཔེར་ན། ཐོབ་ཐང་དཔང་ཁྱེར་དང་བྱ་བའི་དཔང་ཁྱེར་དང་མཐར་ཕྱིན་དཔང་ཁྱེར་ལྟ་བུའོ། །
དཔང་ཉན་ཚོགས་འདུ,ཁྲིམས་ཁང་གིས་ཁྲིམས་གཅོད་ལུགས་མཐུན་དྲང་བཞག་ཅིག་ཡོང་བའི་ཆེད་དུ་དོ་བདག་གིས་གསལ་བཤད་བྱས་པ་དང་དཔང་ཚིག་སོགས་ལ་ཉན་པའམ་ཡང་ན་བཅའ་ཁྲིམས་ལུགས་མཐུན་ཡོང་བ་དང་སྲིད་འཛིན་གྱིས་གྲོས་ཆོད་གཏན་ལ་དབབ་ཆེད་ཕྱོགས་སོ་སོའི་བསམ་འཆར་ལ་ཉན་པའི་ཚོགས་འདུའོ། །
དཔང་འཛིན,བཅའ་ཁྲིམས་ཀྱི་གཏན་ཁེལ་དང་མཐུན་ཅིང་དངུལ་གྲངས་དང་རྒྱུ་ནོར་བདག་དབང་གི་དབང་ཆ་གསལ་པོར་བཀོད་ཡོད་པའི་དཔང་འཛིན་དང་བུན་དབང་དཔང་འཛིན་ཏཻ། དེ་ལ་མིང་ཡིག་བཀོད་པ་དང་མ་བཀོད་པ་གཉིས་ཡོད་དོ། །
དཔང་འཛིན,དཔང་པོ་བྱ་བའི་ཆེད་དུ་བྲིས་པའི་ཤོག་ལྷེའོ། །
དཔང་ཡིག་བཤེར་སྟེགས,དཔང་ཡིག་སོགས་ལ་ལྟ་བཤེར་བྱེད་སའི་ཆེད་སྤྱད་སྟེགས་བུའོ། །
དཔང་རྒྱ། དཔང་ཡིག,ལས་ཁུངས་དང་སློབ་གྲྭ་དང་ཚོགས་པ་སོགས་ཀྱིས་སྤྲད་པའི་ཡོན་ཚད་དང་དབང་ཆ་སོགས་བདེན་དཔང་བྱེད་པའི་དན་དཔང་གི་རྒྱ་དང་བཅས་པའི་ཡིག་ཆའོ། །
དཔང་རྟེན,བདེན་དཔང་དུ་བྱ་བའི་དངོས་རྫས་སོ། །
དཔའ་ཐུལ་སྒྲུང་གཏམ,དཔའ་ཐུལ་དག་གིས་བཙན་པོ་འདུལ་ཞིང་ཉམ་ཆུང་སྐྱོང་བའི་ལོ་རྒྱུས་བརྗོད་པའི་སྒྲུང་གཏམ་མོ། །
དཔར་བ། སྤར་བ,༡ རིས་ཐམ་རྒྱག་པ་དང༌། ༢ ཡི་གེ་པར་དུ་བཏབ་ནས་དཔར་བ་དང༌། ༣ ཡིག་ཆའམ་པར་རིས་སོགས་རྩིས་འཕྲུལ་ནས་ཤོག་བུ་སོགས་ཀྱི་ངོས་སུ་སྤར་བའོ། །
དཔལ་འབར,དཔལ་གྱི་འགྲེལ་བར་ལྟོས།
དཔལ་འབར་སྟེགས,ལུས་རྩལ་ཚོགས་འདུ་སོགས་ཀྱི་མཛད་སྒོ་སྤེལ་ཚེ་དཔལ་འབར་བསྒྲོན་སའི་སྟེགས་བུའོ། །
དཔལ་འབྱོར་ཁྱད་ཁུལ,རྒྱལ་ཁབ་ཅིག་གམ་ས་ཁུལ་གང་རུང་ཞིག་གི་ཁྱབ་ཁོངས་ངེས་ཅན་ཞིག་གི་ནང་དུ་དཔལ་འབྱོར་སྲིད་ཇུས་དང་དཔལ་འབྱོར་ལམ་ལུགས་ཁྱད་པར་ཅན་ལག་བསྟར་བྱེད་སའི་དམིགས་བསལ་གྱི་ས་ཁུལ་ཞིག་གོ །
དཔལ་འབྱོར་ཕན་འབྲས,དཔལ་འབྱོར་གྱི་བྱ་བའི་ངལ་རྩོལ་གྱི་ཚད་དམ་འཛད་གྲོན་གྱི་ཚད་དང་ངལ་རྩོལ་གྲུབ་འབྲས་ཀྱི་བར་གྱི་བསྡུར་ཚད་དོ། །
དཔལ་འབྱོར་བདག་དབང༌,རང་ལ་དབང་བའི་རྒྱུ་ནོར་གྱི་དབང་ཆའོ། །
དཔལ་འབྱོར་རིག་པ,རྒྱལ་དམངས་དཔལ་འབྱོར་གྱི་ཕྱོགས་སོ་སོའི་གནད་དོན་ལ་ཞིབ་འཇུག་བྱེད་པའི་རིག་པའོ། །
དཔལ་འབྱོར་སྲོག་ཆགས,༡ དཔལ་འབྱོར་ཁོ་ནའི་ཆེད་དམ་ཤ་དང་འོ་མ་དང་སྤུ་དང་པགས་སོགས་ཀྱི་ཆེད་དུ་གསོས་པའི་སྲོག་ཆགས་ཀྱི་རིགས་དང༌། ༢ སྒོར་མོ་ཁོ་ནའི་ཕྱིར་དུ་ལྟོས་པ་མེད་པར་འབད་པའི་མི་བཏགས་ནས་འཇུག་གོ །
དཔལ་ཡོན་ནད,གཅིན་སྙི་དང་ཀླད་པའི་ཁྲག་རྩའི་ནད་དང་སྙིང་གི་ནད་སོགས་ཀྱི་སྤྱི་མིང་སྟེ། དེ་ཡང་དངོས་པོའི་དཔལ་ཡོན་ནམ་འཚོ་བ་ཇེ་བཟང་དུ་སོང་བས་མངར་ཞིང་སྣུམ་པའི་ཟས་རིགས་བསྟེན་དྲགས་པ་ལས་བྱུང་བས་་དེ་ལྟར་བཏགས་སོ། །
དཔུང་བཅད། ཕུ་མེད,ཕུ་ཐུང་མེད་པའི་སྟོད་གོས་སོ། །
དཔུང་སྐྱོད་གླུ་དབྱངས,རུ་དཔུང་མདུན་སྐྱོད་སྐབས་གཏོང་དཀྲོལ་བྱེད་པར་འཚམ་པའི་དབྱངས་འགྲོས་དང་མཚམས་ཚིགས་གསལ་བའི་རོལ་དབྱངས་ཤིག་གོ །
དཔེ་ཀློག་ཁང༌,དཔེ་དེབ་དང་ཚགས་པར་སོགས་ལ་ཆེད་དུ་ལྟ་ཀློག་བྱ་སའི་ཁང་པའོ། །
དཔེ་ཀློག,དཔེ་དང་རི་མོ་སོགས་ལ་ལྟ་ཀློག་བྱ་བའོ། །
དཔེ་ཁང༌,དཔེ་ཆ་ལྟ་ཀློག་བྱ་སའི་ཁང་པའོ། །
དཔེ་ཁང༌,གཙོ་བོ་ཡི་གེ་འབྲི་ཀློག་བྱ་སའི་ཁང་པའོ། །
དཔེ་ཁུག,སློབ་གྲྭའི་སློབ་མའི་དཔེ་ཆ་དང་ཡིག་ཆས་འཇུག་སྣོད་ཀྱི་ཁུག་མའོ། །
དཔེ་ཁྲོམ,དཔེ་སྐྲུན་ཁང་དུ་མའི་དཔེ་དེབ་རྣམས་ཕྱོགས་གཅིག་ཏུ་འགྲེམ་འཚོང་བྱེད་པའི་གནས་སྐབས་ཀྱི་ཁྲོམ་རའོ། །
དཔེ་གཞི། འདྲ་རྫས,ཐོན་རྫས་སོགས་རིགས་དེའི་ཚད་ལྡན་དཔེ་དབྱིབས་དང་རྒྱུ་སྤུས་མཚོན་བྱེད་ཀྱི་དཔེ་སྟོན་དངོས་རྫས་སོ། །
དཔེ་ཅོག། ཡིག་ཅོག,དཔེ་ཆ་གཞག་སའི་ཅོག་ཙེའོ། །
དཔེ་དབྱིབས,བཟོ་བསྐྲུན་སོགས་ཡོངས་སུ་མ་གྲུབ་པའི་སྔོན་དུ་ཆུང་ངུར་བྱས་ཏེ་བཟོས་པའི་དཔེ་དབྱིབས་སོ། །
དཔེ་དབྱིབས,༡ འགྲེམ་སྟོན་དང་ཚོད་ལྟ་སོགས་ཀྱི་ཆེད་དུ་དོན་གནས་ཀྱི་དངོས་པོ་རྣམས་ཀྱི་གྲུབ་སྟངས་དང་དབྱིབས་བཀོད་དག་སྡུར་ཚད་དང་མཐུན་པར་བཟོས་པའི་དཔེ་དབྱིབས་དང༌། ༢ ལུགས་རྒྱག་བྱེད་ཀྱི་པར་དཔེའོ། །
དཔེ་དེབ,དཔེ་རིས་དང་དེབ་རིགས་ཀྱི་བསྡུས་མིང་སྟེ། སྤྱིར་བཏང་དཔེ་ཆ་ལ་འཇུག་གོ །
དཔེ་མཛོད་ཁང༌,དཔེ་ཆ་སྣ་ཚོགས་ཉར་འཇོག་བྱ་བའི་གནས་སམ་དཔེ་ཀློག་བྱ་སའི་ཁང་པའོ། །
དཔེ་མཛོད,དཔེ་ཆ་ཉར་འཇོག་བྱེད་པའི་མཛོད་ཁང་ངོ༌། །
དཔེ་ཚོགས,སྤྱི་མིང་གཅིག་གི་ཐོག་ནས་མང་པོ་ཕྱོགས་གཅིག་ཏུ་བསྒྲིགས་པའི་དཔེ་ཆའི་ཚོགས་སོ། །
དཔེ་ཚོང་ཁང༌,དཔེ་ཚོང་ཁང་གི་འགྲེལ་བར་ལྟོས།
དཔེ་ཚོང་ཁང༌,དཔེ་ཆ་སྣ་ཚོགས་བཙོང་སའི་ཁང་པའོ། །
དཔེ་རྙིང༌། གནའ་རྩོམ,དཔེ་རྙིང་གི་འགྲེལ་བར་ལྟོས།
དཔེ་རྙིང༌། གནའ་རྩོམ,གནའ་རབས་ནས་བརྒྱུད་འོངས་པའི་དཔེ་ཆ་རྙིང་པ་དང་ངག་རྩོམ་ལའང་འཇུག་གོ །
དཔེ་རྟགས,པར་སྐྲུན་གཙོ་གཉེར་སྡེ་ཁག་གིས་པར་བསྐྲུན་བྱ་ཆོག་པའི་དཔེ་དེབ་ལ་སྤྲད་པའི་དཔེ་སྐྲུན་ཁང་གི་ཚབ་ཨང་དང་དཔེ་ཆའི་རིགས་ཀྱི་ཚབ་ཨང་དང་བཅས་པའི་ཆོག་མཆན་གྱི་ཨང་རྟགས་ཤིག་གོ །
དཔེ་ཤག,ངལ་གསོ་ཞིང་དཔེ་ཆ་བལྟ་ཀློག་བྱ་སའི་གནས་སོ། །
དཔེ་སྟོན་སློབ་ཁྲིད,མི་གཞན་ལ་མིག་དཔེ་སྟོན་བྱེད་ཀྱི་སློབ་ཁྲིད་བྱེད་སྟངས་ཤིག་གོ །
དཔེ་སྟོན,མི་གཞན་ལ་མིག་དཔེ་སྟོན་པའོ། །
དཔེ་སྤྱིལ,དཔེ་དེབ་བཙོང་སའི་ཁང་པ་ཆུང་ངུའོ། །
དཔེར་བརྗོད,གཏན་སྲོལ་དང་ངེས་སྲོལ་གསལ་བཤད་བྱེད་སྐབས་འཇོག་པའི་དཔེའོ། །
དཔེར་མཚོན,གཞན་གྱིས་དཔེ་རུ་མཚོན་པའི་མི་སྣ་དང་བྱ་དངོས་སོགས་སོ། །
དཔོག་འགྲན,དྲི་ལན་དང་མཐའ་འབྲས་སོགས་སུས་སྔོན་དཔོག་ཐུབ་པ་འགྲན་པའོ། །
དཔོན་དབྱུང༌,དཔོན་གྱི་རིགས་གོ་གནས་ལས་ཕབ་པའོ། །
དཔོན་བྲང༌,རིམ་པ་མཐོ་ཤོས་ཀྱི་དཔོན་པོ་རྣམས་སྡོད་སའི་ཁང་པའོ། །
དཔོན་ཞྭ། སེང་ཞྭ,སེང་རས་ལས་བཟོས་པའི་ཞྭ་མོ་སྟེ། དཔོན་གནས་ཀྱི་དཔེའོ། །
དཔོན་ར,ཆབ་སྲིད་ཕྱོགས་ཀྱི་མི་སྣས་བྱེད་སྒོ་སྤེལ་ཁོངས་སོ། །
དཔོན་རིགས,འགན་དབང་ངེས་ཅན་ཞིག་ཁུར་ཡོད་པའི་སྲིད་གཞུང་གི་ལས་བྱེད་མི་སྣའོ། །
དཔྱ་ཁྲལ,ས་ཞིང་གི་ཁྲལ་སོགས་ཁྲལ་རིགས་སྣ་ཚོགས་ཀྱི་སྤྱི་མིང་ངོ༌། །
དཔྱ་ཁྲིམས,རྒྱལ་ཁབ་ཀྱིས་གཏན་ལ་ཕབ་པའི་དཔྱ་ཁྲལ་སྡུད་ལེན་བྱ་རྒྱུའི་སྐོར་གྱི་ཚད་ལྡན་བཅའ་ཁྲིམས་ཀྱི་སྤྱི་མིང་ངོ༌། །
དཔྱངས་འཁོར་འདུག་ཁྲི,རོལ་རྩེད་གླིང་ག་སོགས་སུ་འཁོར་མདའི་རྩེ་ལ་གདུགས་ཀྱི་རྩིབ་མ་ལྟར་དཔྱངས་པའི་འདུག་ཁྲི་འཁོར་ཞིང་འཕྱོ་བའི་རྩེད་ཆས་ཤིག་གོ །
དཔྱངས་ཡབ,ཁང་པའི་ནང་དུ་དཔྱངས་ནས་གདགས་རྒྱུའི་གློག་གི་རླུང་གཡབ་བོ། །
དཔྱངས་ལོང༌,ལུས་རྩལ་སྦྱོང་ཆས་ཤིག་སྟེ། ཐག་པ་གཉིས་ཐུར་དུ་དཔྱངས་པའི་སྣེ་ན་ཨ་ལོང་རེ་བཏགས་ཡོད་པའི་ལུས་རྩལ་སྤྱོད་ཆས་_ཤིག་གོ །
དཔྱངས་སྒྲོན,བར་སྣང་དུ་དཔྱངས་ནས་གདགས་པར་བྱ་བའི་གློག་སྒྲོན་ནོ། །
དཔྱངས་སྒྲོམ,རོལ་རྩེད་གླིང་ག་སོགས་ན་ཡོད་པའི་གནམ་འཁོར་གྱི་ངོས་སུ་དཔྱངས་པའི་མི་འདུག་སའི་སྒྲོམ་མོ། །
དཔྱངས་སླེ,ཁང་པའི་ནང་དུ་དཔྱངས་ནས་བཏགས་པའི་མེ་ཏོག་སོགས་གཞག་སྣོད་ཀྱི་སླེ་བོའོ། །
དཔྱད་གཏམ,དཔྱད་གླེང་གི་རང་བཞིན་ལྡན་པའི་གཏམ་མོ། །
དཔྱད་གླེང༌,སྐྱོན་བརྗོད་དང་བཟང་ངན་ནམ་ཡིན་མིན་གྱི་གླེང་མོལ་བྱེད་པའོ། །
དཔྱད་ཆས,ཚན་རིག་ལག་རྩལ་གྱིས་ཚོད་ལྟ་དང་ཞིབ་དཔྱོད་སོགས་བྱེད་པའི་ཡོ་བྱད་དོ། །
དཔྱད་དཔོག,དངོས་པོ་རྣམས་ཀྱི་སྤུས་ཚད་དང་གྲུབ་འབྲས་སོགས་ལ་དཔྱད་མོལ་གྱིས་ཚོད་དཔོག་བྱེད་པའོ། །
དཔྱད་དྲངས,ལས་ཀའི་གོ་མིང་དཔྱད་བསྡུར་གཏན་འབེབས་བྱས་རྗེས་དེ་དང་འཚམ་པའི་ལས་གནས་ཐོག་གདན་ཞུ་བྱས་པའོ། །
དཔྱད་བརྗོད,དོན་ནམ་གནས་ཚུལ་ལ་དཔྱད་ཅིང་བརྗོད་པའོ། །
དཔྱད་བརྗོད,དོན་ནམ་གནས་ཚུལ་ལ་དཔྱད་ཅིང་བརྗོད་པའི་དཔྱད་རྩོམ་མམ་ཡིག་ཆའོ། །
དཔྱད་བཤེར,བརྟག་དཔྱད་དང་ཞིབ་བཤེར་བྱེད་པའོ། །
དཔྱད་བསྐོས་པ,དཔྱད་བཤེར་བསྐོས་མི་ལྷན་ཁང་ངམ་དཔྱད་འདེམས་བསྐོས་མི་ལྷན་ཁང་གི་བསྐོས་མྀ་ཞེས་པའི་ཚིག་སྡུད་དོ། །
དཔྱད་བསྡུར་ཡིག་ཆ,སློབ་སྦྱོང་དང་རྣམ་གྲངས་ཞིབ་འཇུག་སོགས་ཀྱི་སྐབས་སུ་ཞིབ་དཔྱད་དང་བལྟ་བསྡུར་བྱ་བའི་ཡིག་ཆའི་རིགས་སོ། །
དཔྱད་བསྡུར,དཔྱད་ཅིང་བསྡུར་ནས་ཚད་གཞི་མཐོ་དམན་གྱི་ཤན་གཅོད་པར་བྱེད་པའོ། །
དཔྱད་མོལ,དཔྱད་མོལ་གྱི་འགྲེལ་བར་ལྟོས།
དཔྱད་མོལ,དཔྱད་བསྡུར་དང་གྲོས་མོལ་གྱི་སྒོ་ནས་ལེགས་ཉེས་སོགས་གཏན་འབེབས་བྱེད་པའོ། །
དཔྱད་ཚིག,སྔར་ཡོད་ཀྱི་གཞུང་ངམ་ཚིག་གང་རུང་ཞིག་ལ་རྩོམ་པ་པོའམ་རྩོམ་སྒྲིག་པས་གསལ་བཤད་དང་དྲན་སློང་དང་དཔྱད་བརྗོད་དང་བདེན་དཔང་སོགས་ཀྱི་ཆེད་དུ་བཀོད་པའི་ཚིག་གོ །
དཔྱད་འཇོག,ཚད་གཞི་ངེས་ཅན་ཞིག་གཞིར་བཟུང་ནས་བྱ་སྤྱོད་ལ་བསྡུར་དཔྱད་དང་གདེང་འཇོག་བྱེད་པའོ། །
དཔྱད་འདེམ,དཔྱད་བསྡུར་བྱས་ནས་འདེམ་པར་བྱེད་པའོ། །
དཔྱིད་གསར་ཆ་སྦྱོར། དཔྱིད་གསར་སྒོ་ཡིག,དཔྱིད་གསར་དུས་ཆེན་ནམ་རྒྱ་ཡི་ལོ་སར་ལ་རྟེན་འབྲེལ་ཞུ་བའི་ཆེད་དུ་སྒོ་ལ་སྦྱར་རྒྱུའི་ཆ་ཡིག་གོ །
དཔྱིད་གསར་མཉམ་སྤྲོའི་དགོང་ཚོགས,རྒྱ་ཡི་ལོ་སར་གྱི་མཉམ་སྤྲོའི་དགོང་ཚོགས་སོ། །
དཔྱིད་བྲུབ་ཆུ,དཔྱིད་ཀར་ཆབ་རོམ་དང་ཁ་བ་སོགས་ཞུ་བ་ལས་འཕེལ་ཏེ་བྱུང་བའི་ཆུའོ། །
དཔྱིད་མགོའི་མེ་ཏོག། དཔྱིད་མེ,ཅུ་ལི་ཤིང་གི་མེ་ཏོག་གོ །
དཔྱིད་མཉམ་གནས,ལོ་རེའི་སྤྱི་ཟླ ༣ པའི་ཚེས ༢༠ སྐོར་ལ། ཉི་མ་སེར་ལམ་སྟེང་ནས་བྱང་དུ་བགྲོད་སྐབས་དམར་ལམ་དང་བསྣོལ་བའི་གནས་སོ། །
དཔྱིད་འཆམ,དཔྱིད་དུས་ཀྱི་ཡུལ་སྐོར་སྤྲོ་འཆམ་མོ། །
དཔྱིད་འདྲེན,རྒྱའི་ལོ་སར་དང་ཉེ་བའི་སྔ་ཕྱིའི་སྐྱེལ་འདྲེན་ནོ། །
དཔྲལ་བ,མགོ་བོའི་ཡ་ཐོད་དོ། །
དབང་ཆ་སྲུང་སྐྱོང༌། དབང་སྲུང༌,ཁྲིམས་མཐུན་གྱི་ཁེ་དབང་སྲུང་སྐྱོང་བྱེད་པའོ། །
དབང་ཆ། ཁེ་དབང༌,སྤྱི་དམངས་སམ་ཁྲིམས་མིས་ཁྲིམས་ལྟར་སྤྱོད་པའི་དབང་ཆ་དང་ལོངས་སུ་སྤྱད་བྱའི་ཁེ་ཕན་ནོ། །
དབང་ཉམས། སླེ་པོ,ཡན་ལག་དང་དབང་པོ་སོགས་མ་ཚང་བའམ་སླེ་བར་གྱུར་ནས་དེའི་ནུས་པ་ཉམས་པས་རྒྱུན་ལྡན་གྱི་བྱ་བ་བྱེད་མི་ཐུབ་པའི་མིའོ། །
དབང་པོ་སྒོ་ལྔ,དེང་སང་བྱད་དམ་ངོ་ལ་གནས་པའི་དབང་པོ་རྣམས་ཏེ་མིག་རྣ་སྣ་ཁ་ལྕེ་སྟེ་ལྔ་ཞེས་ཟེར་རོ། །
དབང་པོའི་ནུས་པ,ཕོ་མོའི་དབང་པོ་ལས་སུ་རུང་བའི་ནུས་པའོ། །
དབང་བགོའི་ལམ་ལུགས,དུས་རབས་བཅུ་བདུན་པ་ནས་བཅོ་བརྒྱད་པའི་བར་དུ་ནུབ་ཕྱོགས་རྒྱལ་ཁབ་ཀྱི་བསམ་བློ་པ་རྣམས་ཀྱིས་བཏོན་པའི་རྒྱལ་ཁབ་ཀྱི་སྲིད་དབང་གཙོ་བོ་སྡེ་ཁག་སོ་སོ་དང་ཚོགས་ཁག་སོ་སོ་ལ་བགོ་བའི་ལམ་ལུགས་ཤིག་གོ །
དབང་བའི་ལམ་ལུགས,ཐོན་སྐྱེད་རྒྱུ་ཆ་སུས་བཟུང་བ་དེ་ལ་དབང་བའི་ལམ་ལུགས་སོ། །
དབང་བསྡུས་ལམ་ལུགས,ཆབ་སྲིད་དང་དཔལ་འབྱོར་དམག་དོན་བཅས་ཀྱི་དབང་ཆ་གཅིག་ཏུ་བསྡུས་ཏེ་མི་ཉུང་ཤས་ཀྱིས་འཛིན་པའི་ལམ་ལུགས་ཤིག་གོ །
དབང་བྱེད། བཀོལ་དབང༌,༡ མི་དང་མ་དངུལ་བཀོད་བསྒྲིག་དང་བགོ་བཤའི་དབང་ཆ་དང༌། ༢ དངོས་པོ་དང་བྱ་སྤྱོད་ལ་ཚོད་འཛིན་བྱེད་པའི་དབང་ཆའོ། །
དབང་ཚད,དབང་ཆས་ཁྱབ་པའི་ཁོངས་སོ། །
དབང་རྩ་ཉམས་རྒུད,དབང་རྩའི་འགུལ་བསྐྱོད་ནུས་པ་དོ་མ་མཉམ་པ་ལས་བྱུང་བའི་ནད་ཅིག་སྟེ། མགོ་ན་ཞིང་མགོ་ཡུ་འཁོར་བ། བརྗེད་ངས་ཆེ་བ། གཉིད་ཡེར་བ་སོགས་ཀྱི་ནད་རྟགས་མངོན་པ་ཞིག་གོ །
དབང་རྩའི་གཞི,དབང་རྩའི་གཞིའི་འགྲེལ་བར་ལྟོས།
དབང་རྩའི་གཞི,དབང་རྩའི་ཕུང་གྲུབ་ཀྱི་རྨང་གཞིར་གྱུར་པའི་ཁག་གཙོ་བོ་སྟེ། ཟུག་སློང་ཚོར་ནུས་པའི་ཕྲ་ཕུང་གི་ཁག་དང་རྩ་འཕར་འགུལ་ལེན་གཏོང་བྱེད་ནུས་པའི་འབུར་སྐྱེས་ཀྱི་ཁག་གཉིས་ཡོད་དེ་དབང་རྩའི་ཕྲ་ཕུང་དང་དོན་གཅིག་གོ །
དབང་རྩའི་ནད,དབང་རྩའི་ཁོངས་གཏོགས་ཀྱི་གྲུབ་ཆ་རྣམས་ལ་ནད་ཕོག་པའམ་ནུས་པ་ལ་གེགས་ཐེབ་པའི་ནད་ཅིག་སྟེ། ནད་རྟགས་སུ་ལུས་པོ་སྦྲིད་པ་དང༌། ཞ་ཞིང་རེངས་པོར་འགྱུར་བ་དང་རྩ་འཁུམ་པ་དང་དྲན་པ་ཉམས་པ་སོགས་འབྱུང་ངོ༌། །
དབང་རྩའི་ཕྱི་ཁག,དབང་རྩའི་ནད་ཀྱི་གཤག་བཅོས་ཚན་ཁག་གོ །
དབང་རྩའི་ཕྲ་ཕུང༌,དབང་རྩའི་མ་ལག་འགྲུབ་བྱེད་ཀྱི་ཕྲ་ཕུང་ངོ༌། །
དབང་རྩའི་མ་ལག,མི་དང་སྲོག་ཆགས་དག་གི་ལུས་ན་དབང་རྩའི་ཕྲ་ཕུང་ལས་གྲུབ་པའི་མ་ལག་མཆིས་སོ་ཅོག་གི་མིང་སྟེ། དེའི་ཁོངས་སུ་ཀླད་གཞུངས་སམ་རྒྱུངས་པ་སོགས་གཙོར་གྱུར་པའི་དབང་རྩའི་མ་ལག་དང༌། ཀླད་རྩ་དང་སྒལ་རྩ་སོགས་ལུས་ཡོངས་ཀྱི་ཤ་ལྤགས་དང་དོན་སྣོད་སོགས་ལ་ཁྱབ་པའི་འཁོར་ཁྱབ་ཀྱི་རྩ་དཀར་མ་ལག་སྟེ་ཁག་གཉིས་འདུས་ཡོད། དེ་དག་གི་བྱེད་ལས་ནི་ཚོར་བྱེད་དབང་པོ་རྣམས་ཀྱི་འགུལ་བསྐྱོད་ལ་སྙོམ་སྒྲིག་དང་ཕྱི་རོལ་ཡུལ་ལ་འཕྲོད་པར་བྱེད་པའོ། །
དབུགས་འཕེན,དབུགས་འདྲེན་པའམ་འཕེན་པར་བྱེད་པའི་རྔུབ་ཤུགས་དང་ལྡན་པའི་འཕྲུལ་ལོ། །
དབུགས་འབོལ,དབུགས་ཀྱིས་བརྒྱངས་པའི་འགྱིག་རྐྱལ་གྱི་ཉལ་གདན་ནོ། །
དབུགས་རྔུབ་ཁུང་ལག,རླངས་འཁོར་སོགས་ཀྱི་ཤེད་འཕྲུལ་གྱི་དབུགས་འཇུག་སའི་སྦུ་གུ་ཞིག་གོ །
དབུགས་རྔུབ་གཅོད་ཐུར། རྔུབ་གཅོད,རླངས་འཁོར་སོགས་ཀྱི་ཤེད་འཕྲུལ་གྱི་དབུགས་མདོང་གི་ནང་དུ་དབུགས་འཇུག་པར་བྱེད་པའི་སྒོ་གཅོད་ཐུར་མ་མཛུབ་མོ་ལྟ་བུ་ཞིག་གོ །
དབུགས་ལམ,མི་སོགས་ཀྱི་སྣ་བུག་དང་མིད་པ་དང་ཨོལ་བ་ལྟ་བུ་དབུགས་འབྱིན་རྔུབ་བྱེད་སའི་ལམ་དག་གོ །
དབུགས་ལྒང༌,ནང་དུ་མཁའ་དབུགས་ཕལ་བ་ལས་ཡང་བའི་དབུགས་ཤིག་གིས་བརྒྱངས་པའི་དབང་གིས་ནམ་མཁར་གཡེང་ཞིང་འཕུར་ནུས་པའི་ལྒང་ལིའོ། །
དབུགས་ལྷན,གནོན་ཤུགས་ཚོད་འཛིན་བྱེད་པའི་ཡོ་བྱད་ཅིག་གོ །
དབུགས་ཤེད་བརྟག་ཆས,རླུང་ཁམས་ཆེན་མོའི་གནོན་ཤུགས་ཀྱི་ཚད་འཇལ་བྱེད་ཅིག་གོ །
དབུགས་སྒོ,༡ སྣུམ་འཁོར་སོགས་ཀྱི་ཤེད་འཕྲུལ་གྱི་དབུགས་འབྱིན་འཇུག་གི་སྒོ་དང༌། ༢ འགྱིག་འཁོར་གྱི་ནང་དུ་དབུགས་འཇུག་སའི་སྒོ་དང༌། ༣ སྲོག་ཆགས་ཀྱི་ལུས་ལ་ཡོད་པའི་དབུགས་འབྱིན་རྔུབ་ཀྱི་བུ་གའོ། །
དབུགས་སྒོའི་ཁེབས,ཤེད་འཕྲུལ་གྱི་དབུགས་སྒོའི་ཕྱིའི་ཁ་ལེབ་བོ། །
དབུགས་སྒོའི་འཕར,ཤེད་འཕྲུལ་གྱི་དབུགས་སྒོའི་ཁ་གཅོད་ནང་དུ་སྤྲད་ཡོད་པའི་དབུགས་ཀྱི་གནོན་ཤུགས་ཚོད་འཛིན་ཐུབ་པའི་འཕར་ཞིག་གོ །
དབུགས་སྒོའི་རྡེག་ངར,སྣུམ་འཁོར་སོགས་ཀྱི་ཤེད་འཕྲུལ་གྱི་དབུགས་སྒོ་ལས་དབུགས་ཕྱིར་གཏོང་བའི་ཕྱིར་དུ་རྡེག་བྱེད་ཀྱི་ལྕགས་དུམ་ལག་ངར་ཆུང་ངུ་འདྲ་བ་ཞིག་གོ །
དབུགས་སྣོན,རླངས་འཁོར་སོགས་ཀྱི་འགྱིག་འཁོར་དུ་དབུགས་རྒྱག་པའོ། །
དབུགས་སྦྱར། དབུགས་ཚ,བུད་རླངས་ཀྱི་མེས་ལྕགས་རིགས་ལ་ཚ་ལ་བྱེད་པའི་ཐབས་ཤིག་གོ །
དབུགས་ཧལ,སྤྱིར་བཏང་གློ་བ་བདེ་ཐང་མ་ཡིན་པ་ལས་བསྐྱེད་པའི་དབུགས་བརྩེགས་པ་དང་དབུགས་ཧལ་བའི་ནད་རྟགས་ཤིག་གོ །
དབུལ་ཐར་ཕྱུག་འགྱུར,དབུལ་ཕོངས་ཀྱི་གནས་ལས་ཐར་ཏེ་ཕྱུག་པོར་འགྱུར་བའོ། །
དབུལ་ཕོངས་ཁྱིམ་ཚང༌,དཔལ་འབྱོར་གྱི་ཆ་རྐྱེན་ཧ་ཅང་ཞན་པའི་ཁྱིམ་ཚང་ངོ༌། །
དབུལ་ཕོངས། དབུལ་པོ,འཚོ་བར་དཀའ་ངལ་ཡོད་པའོ། །
དབང་རྩའི་སྣེ,དབང་རྩའི་རྩེ་མོ་སྟེ། ཕྱིའི་རེག་པ་དང་ཟུག་སློང་སོགས་ཚོར་ནུས་པའི་རྐྱེན་བྱེད་པ་དང་ལྟེ་བའི་དབང་རྩར་བརྡ་སྦྱོར་བར་བྱེད་ཅིང་ལྟེ་བའི་དབང་རྩའི་འགུལ་བསྐྱོད་དག་ཀྱང་དབང་རྩའི་ཕུང་པོ་བྱེ་བྲག་པ་དག་ལ་ཕྱིར་སྦྱོར་ནུས་པའི་བྱེད་ལས་ཅན་ཞིག་གོ །
དབང་ལེན་པ,གཞན་གྱིས་བཅོལ་བའི་བྱ་བ་བསྒྲུབ་ཆོག་པའི་དབང་ཆ་དང་དུ་ལེན་པའོ། །
དབང་ཤུགས། དབང་ཆ,ཆབ་སྲིད་ཀྱི་བཙན་ཐབས་སྟོབས་ཤུགས་དང༌། མི་སྒེར་རམ་ལས་ཁུངས་གང་རུང་ཞིག་གིས་རང་འགན་ཁྱབ་ཁོངས་སུ་མགོ་ཁྲིད་དང་བཀོད་པ་གཏོང་བའི་དབང་ཆའོ། །
དབང་སྒྱུར། བཀོད་སྤྱོད,མི་དང་བྱ་དངོས་ལ་ཁ་ལོ་སྒྱུར་བའམ་ཚོད་འཛིན་བྱས་ཏེ་རང་དབང་དུ་བཀོལ་ཞིང་སྤྱོད་པའོ། །
དབང་སྦྱིན་པ,མིའམ་ལས་ཁུངས་དག་ལ་རང་གི་ཚབ་ཏུ་བྱ་བ་གང་རུང་ཞིག་བྱེད་ཆོག་པའི་དབང་ཆ་གཏད་པའོ། །
དབུ་བཞུགས་བློན་ཆེན། དབུ་བློན,རྩ་ཁྲིམས་ལས་གཏན་འབེབས་བྱས་པའི་རྒྱལ་པོའི་རྒྱལ་ཁབ་ཀྱི་རྒྱལ་སྲིད་ལས་ཁུངས་ནང་དུ་དཔོན་གནས་མཐོ་ཤོས་ཤིག་གོ །
དབུ་བཞུགས་ལོ་ཙཱ་པ,ལོ་ཙཱ་པའི་གཙོ་བོའོ། །
དབུ་བླ,རྒྱལ་པོ་རྣམས་ཀྱིས་བསྟེན་པའི་བླ་མའོ། །
དབུ་ལྡེབ,དཔེ་ཆའི་མགོ་ན་ཡོད་པའི་ལྡེབ་ངོས་སོ། །
དབུགས་གཏོང་ཁུང་ལག,ཤེད་འཕྲུལ་སོགས་ཀྱི་རླངས་པའམ་དུ་བ་ཕྱིར་འབུད་བྱེད་སྦུ་གུའི་ཡན་ལག་ཅིག་གོ །
དབུགས་གཏོང་གཅོད་ཐུར། གཏོང་གཅོད,ཤེད་འཕྲུལ་གྱི་དབུགས་མདོང་གི་ནང་ནས་དབུགས་ཕྱིར་གཏོང་བར་བྱེད་པའི་སྒོ་གཅོད་ཐུར་མའོ། །
དབུགས་གནོང༌,དབུགས་འབྱིན་རྔུབ་བྱེད་སྐབས་རྩིབ་ལོགས་གཡས་གཡོན་གཉིས་མི་བདེ་བའམ་ལུས་ལ་གནོང་ཡོད་པའོ། །
དབུགས་གསོག་འཁོར་ལོ། དབུགས་འཁོར,ནང་དུ་དབུགས་ཀྱིས་དགང་བར་བྱ་བའི་རླངས་འཁོར་སོགས་ཀྱི་འཁོར་ལོའོ། །
དབུགས་ཏོག,དབུགས་རྡིག་གམ་དབུགས་བའི་སྟེང་གི་དབུགས་ཕྱི་རུ་འབུད་པ་ཚོད་འཛིན་བྱེད་པའི་ཏོག་གི་རྣམ་པ་ཅན་གྱི་མཁོ་ཆས་ཤིག་གོ །
དབུགས་ཐག། གློ་དབུགས་ཤོང་ཚད,འབྱིན་རྔུབ་མཐར་ཐུག་པ་ཐེངས་གཅིག་བྱས་པའི་དབུགས་ཀྱི་ཤོང་ཚད་དེ། ཐ་མལ་དུ་གནས་པའི་སྐྱེས་པ་དར་མའི་གློ་དབུགས་ཀྱི་ཤོང་ཚད་ནི་སྟོང་ཆའི་བྲེ ༣༥༠༠-༤༠༠༠ ཙམ་ཡིན་པ་དང༌། བུད་མེད་དར་མའི་གློ་དབུགས་ཀྱི་ཤོང་ཚད་ནི་སྟོང་ཆའི་བྲེ ༢༥༠༠-༣༥༠༠ ཙམ་ཡིན་ནོ། །
དབུགས་བ། དབུགས་རྡིག,ཁ་ལེབ་དམ་པོར་བརྒྱབས་པའི་སྲུབ་བར་དུ་འགྱིག་རྩབ་བཅུག་སྟེ་རླངས་པ་ཁོང་དུ་བཀག་ཅིང་བསྐྱིལ་ནས་འབྲས་སོགས་འཚེད་པའི་རྡིག་གམ་བ་མ་ཞིག་གོ །
དབུགས་བརྗེའི་འཁོར་ལམ,ཁྲུས་ཁང་སོགས་ཀྱི་ནང་གི་དྲོད་རླངས་ཕྱིར་འབུད་སའི་སྦུ་གུའི་འཁོར་ལམ་མོ། །
དབུགས་མདོང༌,རླངས་འཁོར་སོགས་ཀྱི་ཤེད་འཕྲུལ་གྱི་དབུགས་དང་སྣུམ་དག་འབར་ནས་ཤེད་ཀྱི་ངོ་བོར་བསྒྱུར་སའི་མདོང་མོ་ལྟ་བུའི་སྣོད་ཆུང་ངུ་ཞིག་གོ །
དབུགས་ཟོམ,བུད་རླངས་བླུགས་སའི་ལྕགས་ཀྱི་སྣོད་ཟོམ་ལྟ་བུའོ། །
དབུགས་འགག,དབུགས་འབྱིན་རྔུབ་དཀའ་བའམ་དབུགས་འགགས་པའོ། །
དབུགས་འཕུད་སྦུག,ཤེད་འཕྲུལ་སོགས་ཀྱི་རླངསཔའམ་དུ་བ་ཕྱི་རོལ་ཏུ་འབུད་སའི་སྦུ་གུའོ། །
དབུལ་སྐྱོར,ས་ཁུལ་དབུལ་པོ་དང་ཁྱིམ་ཚང་དབུལ་པོ་སོགས་ལ་དཔལ་འབྱོར་སོགས་ཀྱིས་རོགས་སྐྱོར་བྱེད་པའོ། །
དབུས་གསང༌,རྒྱ་ནག་གི་ལུགས་ལ་མི་ལུས་ཀྱི་སྨིན་མཚམས་ནས་ལྟེ་འོག་བར་དུ་ལུས་ཀྱི་དབུས་སུ་དྲང་པོར་གནས་པའི་གསང་མིག་གསུམ་གྱི་མིང་སྟེ། སྨིན་མཚམས་ལ་དབུས་གསང་སྟེང་མ་དང༌། སྙིང་གའི་ཐད་ལ་དབུས་གསང་བར་མ། ལྟེ་འོག་ལ་དབུས་གསང་སྨད་མ་ཞེས་བརྗོད་དོ། །
དབུས་ཤར,ཡོ་ཡ་ཧྥེ་གསུམ་འབྲེལ་མཚམས་ཀྱི་ས་ཁུལ་ཏེ། ཡོ་རོབ་པ་དག་གིས་ཡོ་རོབ་ནུབ་ཕྱོགས་ནས་ཅུང་རིང་བའི་ཤར་ཕྱོགས་ལ་དབུས་ཤར་དང་ཉེ་བའི་ཤར་ཕྱོགས་ལ་ཉེ་ཤར་ཞེས་བརྗོད་ཅིང༌། ཉེ་ཤར་དང་དབུས་ཤར་ལ་མངོན་གསལ་གྱི་ས་མཚམས་མེད་དོ། །
དབུས། ལྟེ་བ,མཐའ་བཞིའི་བར་ཐག་ཆ་མཉམ་པའི་དབུས་སམ་ལྟེ་བའོ། །
དབོ་ཟླའི་སྣ་མ,རྒྱ་ནག་ཞིང་རྩིས་ཏེ་རྒྱ་ཟླ་གཉིས་པའི་ནང་ལ་སྐྱེ་བའི་མེ་ཏོག་སྣ་མའི་རིགས་ཤིག་གོ །
དབོར་འདྲེན་བཟོ་པ,དངོས་རྫས་ལྕི་བའི་རིགས་སམ་འབོར་ཆེན་རྣམས་འདྲེན་མཁན་གྱི་བཟོ་པའོ། །
དབོར་འདྲེན་སྤྱི་གཉེར,དངོས་རྫས་དབོར་འདྲེན་བྱེད་མཁན་གྱི་སྤྱི་གཉེར་ཁང་ངོ༌། །
དབྱང་གཅིག་སོལ་འགྱུར,མདོག་དང་བྲོ་བ་ཅི་ཡང་མེད་པའི་རླངས་གཟུགས་ཤིག་སྟེ།  དེ་ལ་མེ་སྦར་ཚེ་མེ་ལྕེ་སྔོ་ལིང་ངེ་བ་ཞིག་འབྱུང་བར་མ་ཟད་ཚ་ངར་ཡང་ཆེ་བས་བུད་རྫས་སུ་རུང་ལ། རྡོ་སོལ་གྱི་ནང་ན་དབྱང་གཅིག་སོལ་འགྱུར་མང་བས་མིའི་ཁོག་ཏུ་རྔུབ་དྲགས་ན་དབུགས་འགགས་ནས་འཆི་བར་འགྱུར་བ་ཞིག་གོ །
དབྱང་གཉིས་སོལ་འགྱུར,རྫས་འགྱུར་གྱི་རྣམ་པ(co2) འདིས་མཚོན་པའི་སྐྱེ་མེད་འདྲེས་རྫས་མདོག་དང་དྲི་མེད་ལ། མཁའ་དབུགས་ལས་ལྕི་ཞིང་མཁའ་དབུགས་ཀྱི་ནང་དུ་འདྲེས་ཚད་ཕལ་ཆེར ༠.༠ ༤% ཙམ་ཡོད་པ་ཞིག་སྟེ། སྲོག་ཆགས་དག་གིས་འཚོ་དབུགས་ནང་དུ་བརྔུབས་ནས་དབྱང་གཉིས་སོལ་འགྱུར་ཕྱི་རུ་གཏོང་ཞིང༌། ལྗང་མདོག་རྩི་ཤིང་རིགས་ཀྱིས་འཚོ་དབུགས་ཕྱི་རུ་གཏོང་ཞིང་དབྱང་གཉིས་སོལ་འགྱུར་ནང་དུ་རྔུབ་པར་བྱེད་དོ། །
དབྱང་བྲོ,རྒྱའི་དམངས་ཁྲོད་དུ་དར་ཁྱབ་ཆེ་བའི་ཞིང་པའི་བྲོ་གར་གྱི་བྱེ་བྲག་ཅིག་སྟེ། རྔ་དང་འཁར་རྔ་དཀྲོལ་བ་དང་བསྟུན་ནས་འཁྲབ་སྟོན་བྱེད་པ་ཞིག་གོ །
དབྱང་འགྱུར,དབྱང་དང་དངོས་པོ་གཞན་རྫས་སྦྱོར་བྱས་པ་དང་སྤྱིར་དངོས་པོ་རྣམས་ཀྱི་རྫས་འགྱུར་འགྱུར་བྱུང་གི་ཁྲོད་དུ་གློག་རྡུལ་གྱི་ཆ་དང་བྲལ་བར་གྱུར་པ་སྟེ། དཔེར་ན། ལྕགས་རིགས་ལ་བཞའ་ཚན་གྱིས་བཙའ་ཆགས་པ་དང་རྡོ་སོལ་ལ་མེ་འབར་བ་ལྟ་བུའོ། །
དབྱང་ཤག,མི་རྣམས་ལ་འཚོ་དབུགས་རྔུབ་དུ་བཅུག་ནས་ངལ་གསོ་བྱ་སའི་འཚོ་དབུགས་ཀྱི་བསྒྲིག་ཆས་ཡོད་པའི་ཚོང་གཉེར་གྱི་གནས་ཤིག་གོ །
དབྱངས་ཁུལ,དབྱངས་ཡིག་གི་ཁྱབ་ཁོངས་ནང་དུ་གདངས་ཚད་དང་དབྱངས་ཀྱི་ཁྱད་ཆོས་ལྟར་ཁུལ་དུ་མར་བགོས་པ་ཞིག་སྟེ། སྤྱིར་བཏང་དུ་མཐོ་དམའ་བར་བཅས་ཁུལ་གསུམ་དུ་བཅད་ཡོད་དོ། །
དབྱངས་གར་རོལ་མོ,སྲོལ་རྒྱུན་དབྱངས་གར་གྱི་རོལ་དབྱངས་དང་དབྱངས་རྟའོ། །
དབྱངས་གར,སྲོལ་རྒྱུན་ཟློས་གར་རིགས་ཀྱི་སྤྱི་མིང་སྟེ་གཙོ་བོ་གླུ་དང་གར་གྱི་རྣམ་པའི་འཁྲབ་སྟོན་ནོ། །
དབྱངས་ཐག,དབྱངས་གཉིས་ཀྱི་བར་ཐག་སྟེ་རིམ་བརྒྱད་དབྱངས་ཀྱི་ནང་རོལ་ལ་རྐྱང་པའི་དབྱངས་ཐག་དང་དེའི་ཕ་རོལ་ལ་སྦྲགས་མའི་དབྱངས་ཐག་ཅེས་བརྗོད་དོ། །
དབྱངས་མང་སྒམ་ཙེ,གཅུས་འཁོར་གྱི་ནུས་པ་ལ་བརྟེན་ནས་གཏན་ཁེལ་གྱི་སྒྲ་སྙན་སྒྲོག་པའི་སྒམ་ཆུང་ཞིག་གོ །
དབྱངས་མཚོན་སྣང་བརྙན,མི་རྣམས་ཀྱི་རྣ་དབང་སིམ་ཞིང་ཡིད་དབང་འགུགས་པར་བྱེད་པའི་རོལ་དབྱངས་ཀྱི་རྣམ་པ་དང་སྣང་ཚུལ་ལོ། །
དབྱངས་མིང༌,དབྱངས་རྟ་སོགས་ཀྱི་རྩ་བའི་གདངས་མཚོན་བྱེད་ཀྱྀ་རྟགས་རྣམས་ཏེ། ནུབ་ཕྱོགས་པ་དག་གིས(Ｃ、Ｄ、Ｅ、Ｆ、Ｇ、Ａ、Ｂ)བདུན་གྱིས་མཚོན་པར་བྱེད་དོ། །
དབྱངས་ཚེབ,རྒྱུ་ལྕགས་ལས་བྱས་ཤིང་དབྱིབས་ཚེབ་དང་འདྲ་པའི་བརྡུངས་ན་སྒྲ་འབྱུང་བའི་ཡོ་བྱད་ཅིག་ཡིན། དབྱངས་ཚེབ་ཀྱི་རིང་ཐུང་དང་སྲབ་མཐུག་མི་འདྲ་བར་བརྟེན་ནས་སྒྲ་ཅི་རིགས་པར་འབྱུང་བའི་རོལ་ཆའི་སྒྲ་སྙོམ་སྒྲིག་དང་གླུ་བའི་ངག་གི་གདངས་ཀྱི་མཐོ་ཚད་གཏན་ལ་འབེབས་བྱེད་ཅིག་གོ །
དབྱངས་འགྲོས,རོལ་དབྱངས་ལས་རིང་ཐུང་དྲག་ཞན་སོགས་ཆོས་ཉིད་དང་ལྡན་པའི་སྒོ་ནས་སྤེལ་མར་འབྱུང་བའི་སྣང་ཚུལ་ལོ། །
དབྱངས་རིག་པ,སྡེབ་སྦྱོར་གྱི་རིག་པའོ། །
དབྱིངས་བསྐྱོད་གསོ་རིག,རླུང་རིམ་ཆེན་པོའི་ཕྱི་རོལ་གྱི་མཁའ་དབྱིངས་སུ་བསྐྱོད་པ་ལ་ཉེ་བར་མཁོ་བའི་གསོ་རིག་གོ །
དབྱིངས་བསྐྱོད་ལག་རྩལ,རླུང་རིམ་ཆེན་པོའི་ཕྱི་རོལ་གྱི་མཁའ་དབྱིངས་སུ་བསྐྱོད་པ་ལ་ཉེ་བར་མཁོ་བའི་ལག་རྩལ་ལོ། །
དབྱིན་ཁྲུ,དབྱིན་ཇི་དང་ཨ་རིའི་ལུགས་ཀྱི་ཚད་འཇལ་བྱེད་ཀྱི་རྩི་གཞི་ཞིག་ཏེ། དབྱིན་ཁྲུ ༡ ལ་དབྱིན་ཚོན ༡༢ སམ་སྨི ༠.༣༠༤༨ དང་ཁྲོམ་ཁྲུ ༠.༩༡༤༤ཡོད་དོ། །
དབྱིན་ཚོན,དབྱིན་ཇི་དང་ཨ་རིའི་ལུགས་ཀྱི་ཚད་འཇལ་བྱེད་ཀྱི་རྩི་གཞི་ཞིག་སྟེ། དབྱིན་ཚོན ༡ ནི་དབྱིན་ཁྲུ་གཅིག་གི་བཅུ་གཉིས་ཆའི་གཅིག་གོ །
དབྱིན་ལེ,དབྱིན་ཇི་དང་ཨ་རིའི་ལུགས་ཀྱི་ཚད་འཇལ་བྱེད་ཀྱི་རྩི་གཞི་ཞིག་སྟེ། དབྱིན་ལེ ༡ ལ་དབྱིན་ཁྲུ ༥༢༨༠ དང༌། སྤྱི་ལེ ༡.༦༠༩༣ ཡོད་དོ། །
དབྱིབས་བཀོད,ཐུན་མིན་གྱི་དངོས་པོའི་རྣམ་པ་གསར་དུ་བཀོད་པའོ། །
དབྱིབས་བཅས་ཁྲོམ་ར,མིག་གིས་མཐོང་ལ་ལོངས་སུ་སྤྱད་དུ་ཡོད་པའི་ཁྲོམ་རའོ། །
དབྱིབས་བཅས་རྒྱུ་ནོར,འཕྲུལ་ཆ་དང་བཟོ་གྲྭ་སོགས་མིག་གིས་མཐོང་དུ་ཡོད་པའི་རྒྱུ་ནོར་རོ། །
དབྱིབས་བཅོས,གཤག་བཅོས་ལག་རྩལ་ལ་བརྟེན་ནས་ཁ་ཤོ་བ་སོགས་ཀྱི་སྐྱོན་དང་རྨ་སྒྲོས་སོགས་མི་མངོན་པར་བྱས་ནས་བཞིན་དབྱིབས་སོར་ཆུད་པར་བྱ་བའི་ཐབས་ཤིག་གོ །
དབྱིབས་མེད་ནོར་རྫས,མིག་གིས་མཐོང་རྒྱུ་མེད་ཀྱང་དཔལ་འབྱོར་གྱི་ཁེ་ཕན་འབྱུང་བའི་ནོར་རྫས་ཏེ་ཚོང་རྟགས་དབང་ཆའམ་ཆེད་དབང་ངམ་ས་གཞི་བཀོལ་དབང་སོགས་སོ། །
དབྱིབས་འགྱུར,དབྱིབས་དང་རྣམ་པ་གཞན་དུ་འགྱུར་བའོ། །
དབྱིབས་འགྱུར་འཕྲུལ་མི,བྱིས་པའི་རྩེད་ཆས་སུ་བྱ་བའི་གཟུགས་དབྱིབས་སྣ་ཚོགས་སུ་བསྒྱུར་དུ་རུང་བའི་འཕྲུལ་ཆས་ཀྱི་མི་ཞིག་གོ །
དབྱིབས་འགྱུར་སྲུབས,བཟོ་བསྐྲུན་གྱི་དངོས་པོ་དག་ཕྱི་རྐྱེན་དུ་མ་ལ་བརྟེན་ནས་རྒྱུན་དུ་དབྱིབས་འགྱུར་བ་དང་དབྱིབས་འགྱུར་ནས་སེར་ཀ་འགད་པ་དང་འཐོར་ཞིག་ཏུ་འགྲོ་བར་འགྱུར་བ་སོགས་མི་འབྱུང་བའི་ཆེད་དུ་བཞག་པའི་སྲུབས་ཀ་ཞིག་སྟེ། རྐྱོང་སྐུམ་སྲུབས་དང་འབྱིང་སྙོམ་སྲུབས་དང་ཡོམ་འགོག་སྲུབས་སོགས་སུ་དབྱེར་ཡོད་དོ། །
དབྱིབས་རྩིས,དབྱིབས་རྩིས་རིག་པ་ཞེས་པའི་ཚིག་སྡུད་དོ། །
དབྱིབས་རྩིས་རིག་པ,གྲངས་རིག་པའི་བྱེ་བྲག་ཅིག་སྟེ། གོ་མཚམས་རི་མོའི་དབྱིབས་དང་ཆེ་ཆུང་དང་གནས་སོགས་དང་དེ་དག་བར་གྱི་འབྲེལ་བ་ཐིག་རིས་ཀྱི་ལམ་ནས་རྩི་བའི་རིག་པ་ཞིག་གོ །
དབྱུག་གྲུག,༡ རྫོང་གྲུག་དང་ཕལ་ཆེར་འདྲ་ཞིང་གྲུག་ཐང་དེ་ལས་ཆེ་ལ་གྲུ་གུ་དེ་ལས་ཆུང་བའི་དབྱུ་གུས་བརྡེག་པར་བྱ་བའི་ལུས་རྩལ་གྱི་རྣམ་གྲངས་ཤིག་དང༌། ༢ དེའི་སྐབས་སུ་བཀོལ་བའི་བརྡེག་བྱའི་གྲུ་གུའོ། །
དབྱུག་གྲུག་ཐང༌,དབྱུག་གྲུག་རྩེ་སའི་ཆེད་བཟོས་རྩེད་ཐང་ངོ༌། །
དབྱུག་དྲིལ,དབྱུག་པའི་སྣེ་གཉིས་ལ་སྒོར་དབྱིབས་ཅན་གྱི་ལྕགས་ཀོར་ལེབ་མོ་བརྒྱུས་ཏེ་འགྱོག་ཤེད་སྦྱོང་ཆས་ཤིག་སྟེ། ལྕགས་ཀོར་གྱི་ལྗིད་ཚད་ཆེ་ཤོས་ལ་སྤྱི་རྒྱ ༥༠ དང་ཡང་ཤོས་སྤྱི་རྒྱ ༠.༥ ཡོད་དོ། །
དབྱུག་བཀན་མཐོ་མཆོང༌,དབྱུག་པ་རིང་པོའི་ལྡེམ་འཕར་དང་འདེགས་ཤུགས་ལ་བརྟེན་ནས་མཐོ་མཆོང་བྱེད་པའི་ལུས་རྩལ་གྱི་རྣམ་གྲངས་ཤིག་གོ །
དབྱུག་འཁྱོག་སྤོ་ལོ,དབྱུག་པ་སྣེ་འཁྱོག་པོ་ཅན་ཞིག་གིས་སྤོ་ལོ་ལ་བརྡེགས་ནས་ཕ་རོལ་པོའི་གྲུག་སྒོའི་ནང་དུ་འཕངས་ཏེ། སུའི་བཙུད་གྲངས་མང་བ་དེ་ཉིད་རྒྱལ་བར་རྩི་བ་ཞིག་གོ །
དབྱུག་འཁྱོག་སྤོ་ལོ,དབྱུག་པ་སྣེ་འཁྱོག་པོ་ཅན་ཞིག་གིས་སྤོ་ལོ་ལ་བརྡེགས་ནས་ཕ་རོལ་པོའི་གྲུག་སྒོའི་ནང་དུ་འཕངས་ཏེ། སུའི་བཙུད་གྲངས་མང་བ་དེ་ཉིད་རྒྱལ་བར་རྩི་བ་ཞིག་གོ །
དབྱུག་འཛེགས་སྙོམས་རྩལ,དབྱུག་པ་རིང་པོ་འགྲེང་ཚུགས་སུ་བཙུགས་པའི་ངོས་སུ་མི་གཅིག་གམ་དུ་མ་འཛེགས་ནས་རྩེད་མོ་རྩེ་བའི་རྩལ་རྩེད་ཀྱི་རིགས་ཤིག་གོ །
དབྱངས་རིམ,དབྱངས་མཐོ་དམན་གྱི་གོ་རིམ་ངེས་ཅན་ལྟར་བསྒྲིགས་པའི་དབྱངས་ཚན་ཞིག་སྟེ། དེ་ལ་ནང་གསེས་སུ་དབྱངས་རིམ་ལྔ་ཅན་དང་བདུན་ཅན་སོགས་ཀྱི་དབྱེ་བ་ཡོད་དོ། །
དབྱངས་རྟ་ཆུང་བ། གཞས་ཆུང༌,༡ ནུབ་གླིང་དབྱངས་ཆུང་ལུགས་ཀྱི་སྤྱི་མིང་སྟེ། དེའི་ཁྱད་ཆོས་ནི། དབྱངས་རྟ་གཙོ་བོའི་སྟེང་ནས་གྱེན་ལ་གདངས་རིམ་གསུམ་དང་དྲུག་བགྲངས་ནས་བརྩི་དགོས་ཤིང༌། ནང་གསེས་སུ་རང་བཞིན་དབྱངས་ཆུང་དང་འཕར་མའི་དབྱངས་ཆུང༌། འགྱུར་ཁུག་དབྱངས་ཆུང་བཅས་གསུམ་ཡོད་པ་དང༌། ༢ དམངས་ཁྲོད་དུ་ཁྱབ་པའི་དབྱངས་རྟ་ཆུང་ངུའི་རིགས་སོ། །
དབྱངས་རྟ,གདངས་ཀྱི་མཐོ་དམན་སོགས་སོ། །
དབྱངས་རྟགས,དབྱངས་རྟའི་མཐོ་དམན་དང་རིང་ཚད་མཚོན་པའི་ཟུར་སྣོན་རྟགས་སྣ་ཚོགས་སོ། །
དབྱངས་རྟགས,གླུ་དང་རོལ་མོའི་དབྱངས་རྟ་མཚོན་བྱེད་དེ། ནང་གསེས་ལ་ཐིག་ལྔ་དབྱངས་རྟགས་དང༌། ཨང་ཀིའི་དབྱངས་རྟགས་གཉིས་ཡོད་དོ། །
དབྱངས་རྣམ། གདངས་ཚུལ,རོལ་མོའི་བརྡ་ཆད་ཅིག་སྟེ། དབྱངས་རྟ་གཙོ་བོ་གཅིག་ལ་བརྟེན་ནས་དབྱངས་ཀྱི་མཐོ་དམའ་མི་འདྲ་བའི་འབྲེལ་བ་ལྟར་བསྒྲིགས་པའི་རོལ་དབྱངས་མ་ལག་གི་སྤྱི་མིང་ངོ༌། །
དབྱངས་རྩོམ་པ,འཁྲབ་གཞུང་ངམ་གླུ་བྲོ་སོགས་ཀྱི་དབྱངས་རྩོམ་པར་བྱེད་པའོ། །
དབྱངས་ལེ,རོལ་དབྱངས་ཆ་ཚང་གཅིག་གི་ནང་དུ་བརྗོད་བྱ་ངེས་ཅན་ཞིག་ལྡན་པའི་དབྱངས་ཀྱི་ལེ་ཚན་གཅིག་སྟེ། མཉམ་སྒྲོག་རོལ་དབྱངས་གཅིག་ལ་སྤྱིར་བཏང་དུ་དེ་འདྲའི་ལེ་ཚན་བཞི་རེ་ཡོད་དོ། །
དབྱངས་ཤུགས,དབྱངས་ཤུགས་ཀྱི་འགྲེལ་བར་ལྟོས།
དབྱངས་ཤུགས,རྩི་གཞིའི་དུས་ཚོད་ཀྱི་ནང་དུ་སྒྲ་ཡི་འགྲོ་ཕྱོགས་སུ་ཁྱབ་པའི་རྩི་གཞིའི་ཚད་ལ་གཞལ་བྱའི་སྒྲ་ནུས་སོ། །
དབྱངས་སྦྱར་སྙན་ངག,སྒྱུ་རྩལ་གྱི་ཉམས་ཇེ་ཆེར་གཏོང་ཆེད་ནང་དོན་གྱི་འགྲོས་དང་མཐུན་པར་སྦྱར་བའི་རོལ་དབྱངས་དང་སྦྲགས་ཏེ་སྙན་ཚིག་རྣམས་དག་ཅིང་གསལ་ལ་ཉམས་དང་བཅས་པའི་སྒོ་ནས་ངག་ཏུ་གྱེར་བའི་འདོན་སྟངས་ཤིག་གོ །
དབྱངས་སྦྱོར,དབྱངས་སྦྱོར་གྱི་འགྲེལ་བར་ལྟོས།
དབྱངས་སྦྱོར,༡ རོལ་དབྱངས་ཀྱི་ལག་རྩལ་རིག་པ་དང༌། ༢ ཚིག་སྙན་པོར་སྡེབ་པའི་སྡེབ་སྦྱོར་རོ། །
དབྱངས་སྦྱོར,གློག་བརྙན་དང་གཏམ་གར་དང་སྙན་ངག་གྱེར་འདོན་སོགས་ཀྱི་ནང་དོན་དང་མཐུན་པར་རོལ་དབྱངས་སྦྱོར་བའོ། །
དབྱར་གནང༌། དབྱར་གསེང༌,ཚ་གདུག་ཆེ་བའི་དུས་སུ་གཏོང་བའི་སློབ་གྲྭའི་གུང་གསེང་ངོ༌། །
དབྱར་ཉལ་ཞིང༌། ལོག་མ,ལོ་གཅིག་ལ་ལོ་ཏོག་མ་བཏབ་པར་ས་ཞིང་སྟོང་པར་བཞག་སྟེ་ས་ནུས་བསྐྱར་གསོ་བྱེད་པའོ། །
དབྱར་ཉལ,སྲོག་ཆགས་འགའ་ཞིག་དབྱར་ཚ་བ་ཆེ་བ་སྐབས་སུ་ལུས་ཀྱི་དྲོད་ཚད་དམའ་བར་གྱུར་ནས་དུས་ཡུན་རིང་པོར་འགུལ་བསྐྱོད་མི་བྱེད་པར་གཉིད་དུ་ཡུར་ནས་སྡོད་པའི་སྣང་ཚུལ་ཞིག་གོ །
དབྱར་ཉི་ལྡོག་གནས,སེར་ལམ་ཐོག་གི་ཆེས་བྱང་དུ་གཞོལ་བའི་གནས་ཏེ། དབྱར་ཉི་མ་གནས་དེ་ནས་ལྡོག་པའོ། །
དབྱར་པ། སྦྱར་པ,ཤིང་སྡོང་ཆེ་གྲས་གཞོན་དུས་སྡོང་ཤུན་འཇམ་ལ་བཀྲག་མདངས་ཅན། ཁ་དོག་སྔོ་སྐྱ། རྒས་དུས་གས་སྲུབས་དོད་པ། ལོ་མ་སྒོང་དབྱིབས་མཐའ་འཁོར་དུ་སོག་ཁ་ཆུང་ངུ་ཡོད་པ། ཤིང་རྒྱུ་སྙི་བས་འབུར་རྐོས་ཀྱི་རྒྱུ་ཆས་སུ་བྱེད་པ་ཞིག་གོ །
དབྱར་ཚད,དབྱར་གཞུང་གི་ཚ་བའོ། །
དབྱར་རྩྭ་དགུན་འབུ། དབྱར་རྩྭ,སྐྱེས་སྐྱེ་དངོས་ཀྱི་རིགས་ཏེ། དགུན་དུས་སུ་ཁྲབ་གཤོག་ཅན་གྱི་འབུ་ཕྲུག་ས་གཏིང་དུ་གནས་པའི་ལུས་སུ་གནས་ལ། དབྱར་དུས་སུ་འབུ་རོ་ལས་རྩྭ་ལྟར་སྐྱེ་བ་ཞིག་སྟེ། སྨན་གཞུང་བྱེ་བ་རིང་བསྲེལ་སོགས་སུ། རྩ་བ་འབུ་ལ་ལོ་མ་རྩྭ། །ཞེས་སོགས་རོ་ནུས་ཞུ་རྗེས་ཀྱི་བཤད་པ་ཡོད་དོ། །
དབྱར་ལ་ཕུག། དབྱར་ལ,དབྱར་དུས་བཟའ་རྒྱུའི་ནང་ཁུ་མང་པོ་ཅན་གྱི་ལ་ཕུག་ཆུང་ངུ་ཞིག་གོ །
དབྱར་སྒར། དབྱར་གསེང༌,དབྱར་དུས་སུ་གཞོན་ནུ་ལོ་ཆུང་དག་གམ་ཚོགས་པ་རྩ་འཛུགས་བྱས་ནས་ངལ་གསོ་སོགས་ཀྱི་ཕྱིར་དུ་ལྗོངས་རྒྱུའི་སྐབས་སྒར་འདེབས་པའམ་སྤྲོ་བསང་བྱ་བ་སོགས་ཀྱི་བྱེད་སྒོའོ། །
དབྱིངས་བསྐྱོད,བཟོས་སྐར་སོགས་སའི་གོ་ལའི་མུ་ཁྱུད་ཀྱི་རླུང་རིམ་ཆེན་པོའི་ཕྱི་རོལ་གྱི་བར་སྣང་ངམ་ཉི་མའི་ཁྱིམ་རྒྱུད་ཀྱི་མཁའ་དབྱིངས་སུ་འཕུར་སྐྱོད་བྱེད་པའོ། །
དབྱིངས་བསྐྱོད་གནམ་གྲུ,མཁའ་བསྐྱོད་དང་དབྱིངས་བསྐྱོད་ཀྱི་ནུས་པ་ཉིས་ལྡན་གྱི་གནམ་གྲུའོ། །
དབྱུག་སྦྱོང༌,ཆེད་བཟོས་ཀྱི་དབྱུ་གུ་ཞིག་ལག་ཏུ་ཐོགས་ཏེ་རོལ་མོའི་རམ་འདེགས་དང་བསྟུན་ནས་ལུས་ཀྱི་སྟངས་སྟབས་སྣ་ཚོགས་སུ་སྒྱུར་བའི་རྩལ་སྦྱོང་ཞིག་གོ །
དབྱུག་སྲིན,དབྱུག་པའི་དབྱིབས་ཅན་གྱི་ཕྲ་སྲིན་སྟེ། ཟླུམ་སྲིན་དང་འཁྱིལ་སྲིན་གྱི་ཟླས་ཕྱེས་པའོ། །
དབྱེ་གཅོད,མིའི་བཟང་ངན་ནམ་བྱ་དངོས་ཀྱི་བདེན་རྫུན་དབྱེ་བ་འབྱེད་པའམ་ཐག་གཅོད་པའོ། །
དབྱེ་མཚམས་མཚོན་རྟགས,ས་ཁོངས་ཀྱི་དབྱེ་མཚམས་འབྱེད་བྱེད་ཀྱི་མཚོན་རྟགས་སོ། །
དབྱེ་ཞིབ,དངོས་པོ་རྣམས་ཀྱི་ངོ་བོ་དང་རིགས་ཀྱི་དབྱེ་བ་ཞིབ་ཏུ་ཕྱེ་བའམ་རྣམ་པར་འབྱེད་པའོ། །
དབྲལ་བ,དངོས་པོ་གཅིག་ལས་གཅིག་ལོགས་སུ་ཁ་དབྲལ་བའོ། །
དམ་ཟས། ཀྲིན་ཟས,ཤེལ་དམ་མམ་གཤའ་དཀར་སོགས་ཀྱི་སྣོད་ནང་དུ་བླུགས་ཏེ་ཁ་དམ་པོར་བཅད་ནས་མི་རུལ་བར་བྱས་པའི་ཟས་རིགས་སོ། །
དམ་རྒྱུགས,རྒྱུགས་སྤྲོད་པ་པོས་དྲི་བ་ལ་ལན་འདེབས་པའི་ཚེ་འབྲེལ་ཡོད་ཀྱི་ཡིག་ཆ་ལ་ལྟ་མི་ཆོག་པའི་རྒྱུགས་དམ་པོ་སྟེ། ལྷོད་རྒྱུགས་ཀྱི་ཟླས་ཕྱེས་པའོ། །
དམ་ལྷོད་བབས་བསྟུན,བྱ་བ་དང་བསྒྲིགས་རིམ་སོགས་དགོས་པའམ་བབས་ཚོད་དང་བསྟུན་ནས་དམ་ལྷོད་རན་པར་བྱེད་པའོ། །
དམ་སྦྱར,ཁ་དམ་པོར་སྦྱར་པའམ་བཀག་པའོ། །
དམག་གཟིགས,རུ་དམག་ལ་གཟིགས་ཞིབ་བྱེད་པའོ། །
དམག་གྲུ,དམག་འཁྲུག་གི་ཕྱིར་དུ་བཀོལ་བར་བྱ་བའི་གྲུ་གཟིངས་སོ། །
དམག་ཆས་བཟོ་གྲྭ,གོ་མཚོན་སོགས་དམག་གི་བསྒྲིག་ཆས་བཟོ་བའི་བཟོ་གྲྭའོ། །
དམག་ཆས,དམག་གི་མཚོན་ཆ་དང་དམག་ལྭ་དང་སྤྱད་ཆས་དང་ལག་རྩལ་སྟོབས་ཤུགས་སོགས་སོ། །
དམག་དོན་འཇིགས་ངོམ,དམག་དོན་སྟོབས་ཤུགས་ལ་བརྟེན་ནས་གཞན་ལ་འཇིགས་སྣང་སྐུལ་བའོ། །
དམག་དོན་འཇིགས་སྟོན,རྒྱལ་ཁབ་ཕན་ཚུན་བར་ལ་དམག་དོན་སྟོབས་ཤུགས་ཀྱི་རྔམ་ཟིལ་སྟོན་པའོ། །
དམག་དོན་རྒྱུ་རྐྱེན,དམག་དོན་དང་འབྲེལ་བའི་འཁྲུག་སློང་གི་རྐྱེན་ནོ། །
དམག་དོན་སྐར་འཕྲིན,སྲུང་སྐར་བརྒྱུད་ནས་དམག་དོན་གྱི་འཕྲིན་སྐྱེལ་བའོ། །
དམག་བཅའ་སྡོད,དམག་དཔུང་གཞིས་ཆགས་ཏེ་འདུག་པའོ། །
དམག་ཞུགས,དམག་ལ་ཞུགས་པ་དང་དུ་ལེན་པའི་འོས་འགན་ནོ། །
དམག་ཞུགས་བཅའ་ཁྲིམས,རྒྱལ་ཁབ་ཀྱིས་རྩ་ཁྲིམས་ལྟར་གཏན་འབེབས་བྱས་པའི་སྤྱི་དམངས་ཀྱིས་དམག་ཞུགས་དང་ལེན་བྱེད་དགོས་པའི་བཅའ་ཁྲིམས་སོ། །
དམག་འཁྲུག་ཉེས་ཅན,དྲང་བདེན་མིན་པའི་དམག་འཁྲུག་སློང་བའམ་དམག་འཁྲུག་གི་སྐབས་ཀྱི་ཉེས་པ་ཚབས་ཆེན་གསོག་མཁན་ནོ། །
དམག་འཁྲུག,དམིགས་ཡུལ་ངེས་ཅན་ཞིག་གི་ཐོག་ཏུ་སླེབས་ཆེད་དགྲར་འཛིན་ཕྱོགས་གཉིས་ཀས་དྲག་པོའི་གཡུལ་འགྱེད་པའོ། །
དམག་འཐེན,དམག་དཔུང་ཕྱིར་འཐེན་བྱེད་པའོ། །
དམག་རོལ,འབུད་རྡུང་རོལ་ཆས་ཀྱི་རྣམ་གྲངས་ཤིག་སྟེ། དམག་དཔུང་ནང་དུ་རྒྱུན་དུ་བཀོལ་པས་དེ་ལྟར་ཐོགས་སོ། །
དམག་ཤུགས་འགྲན་བསྡུར,རྒྱལ་ཁབ་དང་རྒྱལ་ཁབ་བར་དམག་གི་སྒྲིག་གཞི་དང་བསྒྲིག་ཆས་སོགས་འགྲན་བསྡུར་བྱེད་པའོ། །
དམག་སྙུང༌,དྲག་ཆས་མི་སྣ་དང་དམག་དོན་བསྒྲིག་ཆས་ཉུང་དུ་གཏོང་བར་བྱེད་པའོ། །
དམག་སྦྱོང༌,དམག་དོན་སྦྱོང་བརྡར་བྱེད་པའོ། །
དམངས་ཁྲོད་ཞབས་བྲོ,ཐུན་མོང་གིས་གསར་གཏོད་བྱས་ཤིང་དམངས་ཁྲོད་དུ་དར་ཁྱབ་ཆེ་བའི་ཞབས་བྲོའི་རིགས་སོ། །
དམངས་ཁྲོད་སྒྱུ་རྩལ་པ,དམངས་ཁྲོད་ན་གནས་པའི་སྒྱུ་རྩལ་འཁྲབ་སྟོན་པ་དང་བཟོ་རྩལ་ལ་མཁས་པའི་མིའོ། །
དམངས་གཉེར་རྒྱང་སྒྲོག་དྲ་བ,མང་ཚོགས་ཀྱིས་བདག་གཉེར་བྱེད་པའི་རྒྱང་སྒྲོག་དྲ་བའོ། །
དམངས་གཙོ,མི་དམངས་རྣམས་རྒྱལ་ཁབ་ལས་དོན་དུ་ཞུགས་པའམ། རྒྱལ་དོན་ལ་རང་འདོད་ལྟར་བསམ་འཆར་འདོན་པའི་དབང་ཆ་ཡོད་པ་དང༌། དམངས་གཙོའི་རྩ་དོན་དང་མཐུན་པའོ། །
དམངས་གྱོད་གཏུག་བཤེར,ཁྱིམ་དོན་དང་དཔལ་འབྱོར་སོགས་དམངས་ཁྲོད་ཀྱི་གྱོད་གཞི་རྣམས་ཐག་གཅོད་པའི་ཕྱིར་དུ་གཏུག་བཤེར་བྱེད་པའོ། །
དམངས་ཕལ་བ,མི་སེར་དཀྱུས་མའོ། །
དམངས་བཙུགས། དམངས་བསྒྲུབས,སློབ་གྲྭ་དང་ཁེ་ལས་སོགས་མང་ཚོགས་ཀྱིས་བསྒྲུབས་པའམ་བཙུགས་པའོ། །
དམངས་འདེམས,མི་དམངས་མང་ཚོགས་ཀྱིས་དངོས་སམ་བརྒྱུད་ནས་འདེམས་བསྐོ་བྱེད་པའོ། །
དམངས་ཡོངས་སྤྱི་གཅོད,རྒྱལ་ཡོངས་སྤྱི་དམངས་ཀྱིས་འདེམས་ཤོག་འཕངས་ནས་རྒྱལ་ཁབ་ཀྱི་དོན་དག་གལ་ཆེན་ཐག་གཅོད་པའི་བྱེད་ཐབས་ཤིག་གོ
དམངས་སེམས་ཚད་བཤེར,ཆབ་སྲིད་སོགས་ཀྱི་གནས་ཚུལ་ལ་མི་དམངས་ཀྱི་བསམ་འཆར་དང་འདོད་མོས་ཐབས་ངེས་ཅན་ཞིག་གི་སྒོ་ནས་ཚད་འཇལ་ཞིབ་བཤེར་བྱེད་པའོ། །
དམངས་སྒོར་འཛའ་ཐང༌,དམངས་སྒོར་དང་རྒྱལ་ཁབ་གཞན་གྱི་སྒོར་མོ་བརྗེ་བའི་བསྡུར་ཚད་ཀྱི་འཛའ་ཐང་ངོ༌། །
དམའ་གོང༌,སྤྱིར་བཏང་གི་ཚད་ལས་དམའ་བའི་རིན་གོང་ངོ༌། །
དམའ་དྲོད,ཅུང་ཟད་དམའ་བའི་དྲོད་དེ། ལྟོས་ས་མི་འདྲ་བའི་རྐྱེན་ལས་དམའ་དྲོད་ཀྱང་མི་འདྲ་ལ། དངོས་ཁམས་རིག་པའི་སྐབས་སེ་དྲོད་འོག་གྲངས ༡༩༢ མན་གྱི་དྲོད་ཚད་ལ་ཟེར་རོ། །
དམའ་ཚ,ལུས་ཀྱི་དྲོད་ཁམས་འཕེལ་བའི་ཚད་དམའ་བ་སྟེ། སེ་དྲོད ༣༧.༥ ནས ༣༨ བར་རོ། །
དམའ་ཚ,དམའ་ཚའི་འགྲེལ་བར་ལྟོས།
དམའ་འབེབས,མི་བདེན་རྫུན་བསྒྲིགས་དང་སྐུར་འདེབས་ཀྱིས་གཞན་གྱི་མཚན་སྙན་ལ་གནོད་པ་གཏོང་བའོ། །
དམའ་འབེབས,ཕ་རོལ་པོའི་ཐོབ་ཐང་དང་མཚན་སྙན་ལ་གནོད་པའི་དམའ་འབེབས་ཀྱི་ཚིག་འཛེམ་མེད་དུ་བརྗོད་པ་སོགས་ཀྱི་བྱ་སྤྱོད་དོ། །
དམའ་འབྲིང༌,དམའ་རིམ་སློབ་འབྲིང་གི་བསྡུས་མིང་ངོ༌། །
དམའ་རིམ་སློབ་འབྲིང༌,འབྲིང་རིམ་སློབ་གསོའི་རིམ་པ་དང་པོ་ལག་བསྟར་བྱེད་པའི་སློབ་གྲྭའོ། །
དམའ་སྲུང༌,མ་མཐའི་འཚོ་རྟེན་འགན་སྲུང་ཞེས་པའི་ཚིག་སྡུད་དོ། །
དམའ་སྲུང་དུད་ཚང༌,གྲོང་ཡུལ་སྡོད་དམངས་ཀྱི་མ་མཐའི་འཚོ་རྟེན་འགན་སྲུང་བྱ་བའི་དུད་ཚང་ངོ༌། །
དམར་ཐིག,༡ ལུས་སྟེང་གི་དམར་ཐིག་དང༌། ༢ པགས་ནད་ལས་བྱུང་བའི་རྨ་འབྲུམ་དམར་པོའོ། །
དམར་དཔེ,༡ དཔེ་ཁྲིད་ཞིབ་འཇུག་སོགས་ཀྱི་དཔེ་གཞིར་མཁོ་བའི་སྐྱེ་དངོས་དང་གཏེར་དངོས་སོགས་ཀྱི་མ་དཔེ་དང༌། ༢ གསོ་རིག་སྐབས་རྫས་བརྟག་བྱ་ཡུལ་དུ་གྱུར་པའི་རྫས་ཁྲག་སོགས་སོ། །
དམར་ཕྱིའི་འོད་ཐིག,མིས་མཐོང་ཐུབ་པའི་འོད་ཀྱི་རླབས་ཐག་ལས་རིང་བའི་གློག་སྡུད་རླབས་ཤིག་སྟཻ། རླབས་ཐག་ལ་ཁྲི་ཆའི་སྨི ༠.༧༧ ནས ༡༠༠༠ བར་ཙམ་ཡོད་ལ། འོད་རིམ་དམར་ལི་སེར་ལྗང་སྔོ་མཐིང་སྨུག་གི་རིམ་པར་གནས་པའི་མཐའི་དམར་པོའི་ཕྱི་རུ་ཡོད་པའི་འོད་ཅིག་ཡིན་པའི་ཆ་ནས་དམར་ཕྱིའི་འོད་ཅེས་བཏགས་སོ། དེ་ལ་ཚ་བ་དྲག་པོ་དང་སྨུག་སྤྲིན་རྟོལ་བའི་ནུས་པ་ཤིན་ཏུ་དྲག་པོ་ཡོད་པས་བཟོ་ལས་དང་འཕྲིན་གཏོང་དང་རྟོག་འཇལ་དང་སྨན་བཅོས་སོགས་ལ་སྤྱོད་སྒོ་ཧ་ཅང་ཆེའོ།།
དམར་ཕྱིའི་འོད་མཐུད་ཁུང༌,དམར་ཕྱིའི་འོད་ལ་བརྟེན་ནས་འཕྲིན་བརྡ་ཕན་ཚུན་དུ་སྐུར་ལེན་བྱེད་པའི་མཐུད་ཁུང་ངམ་སྤྲོ་བསྡུ་བྱེད་སའི་གནས་སོ། །
དམར་ཕྱེ། སུར་ཕྱེ,སུར་པན་བཏགས་པའི་ཕྱེ་མའོ། །
དམར་བཙོས,ཤ་སོགས་སྲན་སྣུམ་གྱིས་མདོག་དམར་པོར་བསྒྱུར་ཏེ་འཚེད་སྟངས་ཤིག་གོ །
དམར་འདོན,གསང་བར་བྱས་པའམ་མངོན་དུ་འབྱིན་མི་རུང་བའི་དོན་མངོན་དུ་ཕྱུང་བའོ། །
དམར་ལམ། འཕྲེད་ཐིག་དབུས་མ,སའི་གོ་ལ་ལྷོ་བྱང་གཉིས་སུ་བགོས་པའི་དཀྱིལ་དུ་བཏབ་པའི་འཕྲེད་ཐིག་གམ། གནམ་གོ་ལའི་འཕྲེད་ཐིག་གོ །
དམིགས་གནས,བྱ་དངོས་གང་རུང་ལ་ལྟ་ཞིབ་དང་དབྱེ་ཞིབ་བྱེད་པའི་གནད་སའོ། །
དམིགས་དོན,བྱ་བ་གང་ཞིག་གི་གཙོ་བོའི་དམིགས་ཡུལ་དང་འདོད་འདུན་ནོ། །
དམིགས་པང༌། གྲུག་པང༌,སྤོ་སྒྲོམ་གྱི་དམིགས་ཀོར་གདགས་སའི་པང་ལེབ་བོ། །
དམིགས་བསལ་གདན་ཞུ,དམིགས་ཀྱིས་བསལ་ཏེ་གདན་འདྲེན་ཞུ་བའོ། །
དམིགས་བསལ་ཆོག་མཆན,དམིགས་ཀྱིས་བསལ་ཏེ་ཆོག་མཆན་ཐོབ་པའོ། །
དམིགས་བསལ་བརྡ་རྟགས,ཡི་གེ་དང་ཨང་ཀི་མ་ཡིན་པའི་་དམིགས་བསལ་གྱི་བརྡ་རྟགས་སམ་མཚོན་བྱེད་ཀྱི་རི་མོ་སོགས་སོ། །
དམིགས་བསལ་ཞབས་ཞུ,བྱིངས་དང་མི་འདྲ་བའི་དམིགས་བསལ་གྱི་ཞབས་ཞུའི་རིགས་སོ། །
དམིགས་བསལ་སྲིད་འཛིན་ཁུལ། དམིགས་ཁུལ,༡ ཆབ་སྲིད་དང་དཔལ་འབྱོར་སོགས་ཀྱི་ཐད་དམིགས་བསལ་གྱི་སྲིད་ཇུས་ལག་ལེན་བསྟར་བའི་ས་ཁུལ་དང༌། ༢ རྒྱལ་གཅིག་ལུགས་གཉིས་ཀྱི་རྩ་བའི་རྒྱལ་ཇུས་ལྟར་བསྒྲིག་བཀོད་བྱས་པའི་དམིགས་བསལ་གྱི་བཅའ་ཁྲིམས་ཐོབ་ཐང་ཡོད་པ་དང་ཚད་མཐོའི་རང་སྐྱོང་གི་དབང་ཆ་ཡོད་པའི་སྲིད་འཛིན་ས་ཁུལ་ལོ། །
དམིགས་བསལ་སློབ་གསོ,འོན་ལོང་ལྐུགས་པ་སོགས་དབང་པོ་སྐྱོན་ཅན་ལ་དམིགས་བསལ་ཅན་གྱི་སློབ་དེབ་དང་ཐབས་ཤེས་ལ་བརྟེན་ནས་སློབ་གསོ་གཏོང་ཚུལ་ཞིག་གོ །
དམིགས་ཚད,ལས་ཀ་སོགས་ཀྱི་འཆར་གཞིའི་ནང་གི་དམིགས་ཡུལ་གྱི་ཚད་དོ། །
དམིགས་རྒྱང༌,པར་ཆས་ཀྱི་ལེན་ཤེལ་དང་དམིགས་བྱའི་དངོས་པོའི་བར་གྱི་བར་ཐག་གོ །
དམིགས་སྒྱུར་ལེན་ཤེལ,པར་ཆས་ཀྱིས་པར་ལེན་པའི་ཚེ་ན་བླང་བྱའི་དམིགས་ཐག་རིང་ཐུང་ཅི་རིགས་སུ་སྒྱུར་བར་བྱེད་པའི་ལེན་ཤེལ་ལོ། །
དར,སྲབ་ཅིང་མཉེན་པའི་ཟྀ་ལས་བཏགས་པའི་དངོས་རྫས་སོ། །
དར་གོས,སྲིན་བལ་ལས་བཏགས་པའི་དར་དང་གོས་ཆེན་ནོ། །
དར་གོས་ཚོང་ལམ,གནའ་དུས་རྒྱ་ནག་ནས་ཨེ་ཤ་ཡའི་ནུབ་དང་ཡོ་རོབ་སོགས་སུ་དར་གོས་སོགས་ཚོང་རྫས་སྐྱེལ་འདྲེན་བྱ་སའི་ལམ་ཞིག་གོ །
དར་གྲུག,དར་གོས་ཀྱིས་བཟོས་པའི་གྲུ་གུའི་དབྱིབས་ཅན་གྱི་མཛེས་རྒྱན་སྤྲོ་བྱེད་ཅིག་གོ །
དར་ཆགས་པ,ཆུ་ལ་ཆབ་རོམ་ཆགས་པའོ། །
དར་ཕབ,དར་ཡུའི་མཐོ་ས་ནས་དར་ཆ་མར་ཕབ་པའོ། །
དར་བཞིན་རྒྱལ་ཁབ,དར་རྒྱས་རྒྱལ་ཁབ་ཀྱི་ཟླས་དྲངས་པའི་ཚིག་སྟེ། དབུལ་ཕོངས་རྗེས་ལུས་སུ་གནས་པས་ད་དུང་དར་རྒྱས་སུ་མ་གྱུར་པར་དཔལ་འབྱོར་ཡར་རྒྱས་སུ་འགྲོ་བཞིན་པའི་རྒྱལ་ཁབ་དག་གོ །
དར་བྲོ,རོལ་དབྱངས་ཀྱི་འགྲོས་དང་བསྟུན་ནས་དར་ཐོག་ཏུ་ཤུད་ཅིང་གར་སྟབས་སྣ་ཚོགས་སྒྱུར་བའི་ལུས་རྩལ་གྱི་རྣམ་གྲངས་ཤིག་གོ །
དར་མའི་མཐོ་རྒྱུགས,སློབ་གྲྭར་མེད་པའམ་སྤྱི་ཚོགས་ཀྱི་ལས་གནས་སུ་གནས་པའི་དར་མ་རྣམས་མཐོ་རིམ་སློབ་གསོར་ཞུགས་པའི་ཡིག་རྒྱུགས་སོ། །
དར་འབྱེད,དར་ཞིང་རྒྱས་པའི་སྒོ་འབྱེད་པའོ། །
དར་འཛིན་པ,དར་ཆ་འཛིན་མཁན་གྱི་མིའོ། །
དར་ཡུ། དར་ཤིང༌,དར་ཆ་གདགས་སའི་དབྱུག་པ་རིང་པོའོ། །
དར་རྒུད,དར་བ་དང་རྒུད་པའོ། །
དར་རྒྱས་རྒྱལ་ཁབ,མིའི་ཆ་སྙོམས་ཀྱི་རྒྱལ་དམངས་ཐོན་སྐྱེད་སྤྱི་ཐང་མཐོ་ཞིང༌། བཟོ་ལས་ཅན་དུ་གྱུར་པ་དང༌། སློབ་གསོ་དང་འཕྲོད་སྟེན་དང་རིག་གནས་ཀྱི་བྱ་བ་ཡང་དར་རྒྱས་ཆེ་ཞིང༌། རྨང་གཞིའི་བསྒྲིགས་བཀོད་ལེགས་པའི་རྒྱལ་ཁབ་དག་གོ །
དར་རྫས། དར་ཐགས,དར་སྐུད་དམ་མིས་བཟོས་དར་སྐུད་ལས་བཏགས་པའམ་བསླས་པའི་ཐོན་རྫས་སོ། །
དར་ཤུད,དར་ཐོག་ཏུ་མྱུར་ཞིང་འཁྱུག་པར་ཤུད་པའི་ལུས་རྩལ་གྱི་རྣམ་གྲངས་ཤིག་གོ །
དར་སྒྲེང་མཛད་སྒོ,རྒྱལ་དར་དང་དམག་དར་སོགས་ཡར་སྒྲེང་བའི་མཛད་སྒོ་ཞིག་གོ །
དར་སྲིན,དར་སྲིན་ནར་སོན་ཏེ་མེ་ལྕེབ་ཀྱི་རིགས་སུ་གྱུར་པ་ཞིག་སྟེ། འཕུར་རྩལ་ཞན་ལ་མཆུ་སོགས་དབང་ནུས་བག་ལ་ཞ་བ་ཞིག་གོ །
དལ་ཁོམ་རླངས་འཁོར,དལ་ཞིང་ཁོམ་པའི་སྐབས་སམ་སྤྲོ་འཆམ་ལ་བཀོལ་བར་འཚམ་པའི་རླངས་འཁོར་གྱི་རིགས་སོ། །
དལ་གོས,སློབ་གོས་དང་ལས་གོས་སོགས་མ་ཡིན་པ་སོས་དལ་བག་ཡངས་སུ་སྡོད་པའི་སྐབས་སུ་གྱོན་པར་འཚམ་པའི་ལྷོད་ཅིང་ཡང་ལ་སྟབས་བདེ་བའི་གྱོན་གོས་ཀྱི་རིགས་སོ། །
དལ་ནད། ཡུན་ནད,ནད་ཡུན་རིང་ཞིང་ཡུན་དུ་བཅོས་དགོས་པའམ་དྲག་སྐྱེད་མྱུར་བར་མི་མངོན་པའི་ནད་རིགས་སོ། །
དལ་བ,ནད་སོགས་ཕོག་ཚུལ་དང་ལྡང་ཚུལ་དལ་བའོ། །
དལ་བསྐྱོད་བླངས་བརྙན,གློག་བརྙན་གྱི་པར་གཞི་དང་བརྙན་འཕྲིན་གྱི་པར་གཞི་པར་ལེན་སྐབས་མྱུར་ཐབས་སྤྱད་དེ་བླངས་པ་རྣམས་སླར་ཡང་རྒྱུན་གཏན་གྱི་མྱུར་ཚད་ལྟར་བཏང་སྟེ་མི་དང་དངོས་པོའི་འགུལ་ཚད་རྣམས་དངོས་ཡོད་ལས་དལ་བའི་ནུས་པ་ཐོན་པའི་པར་ཐབས་ཤིག་གོ །
དལ་འཁོར་ལམ། དལ་ལམ,མྱུར་འགྲོས་གཞུང་ལམ་སྟེང་དུ་རླངས་འཁོར་ཀྱི་རིགས་འགྲོས་ཚད་དལ་བར་བགྲོད་པའི་ལམ་མོ། །
དལ་འཁོར,ལམ་བར་འབབ་ཚུགས་ཕལ་ཆེ་བར་སྡོད་ཅིང་ལམ་ཐག་བགྲོད་པར་དུས་ཡུན་ཀྱང་རིང་ཙམ་འགོར་བའི་མེ་འཁོར་དང་རླངས་འཁོར་རོ། །
དུ་བ་མཇུག་རིང༌,ཉི་དཀྱིལ་ལ་བསྐོར་ཏེ་འགྲོ་བའི་སྐར་མ་ཞིག་སྟེ། ཉི་མ་དང་ཉེ་བ་ན་ཉི་འོད་ཀྱི་དབང་གིས་རྒྱབ་ཕྱོགས་སུ་རླངས་རྡུལ་གྱི་དུ་ཕོད་ཕྱགས་མའི་གཟུགས་ལྟ་བུའི་མཇུག་མ་རིང་བོ་ཞིག་བསྣར་ཏེ་འགྲོ་ཞིང༌། ཉི་མ་དང་རིང་བ་ན་དུ་ཕོད་མེད་ལ། ཕལ་ཆེར་ནི་ཆབ་རོམ་ལས་གྲུབ་པར་འདོད་དོ། །
དུ་བའི་ཐལ་ཕོར། ཐལ་ཕོར,ཐ་མག་གི་ཐལ་བ་སྤྲུག་སའམ་བསག་སའི་སྣོད་དོ། །
དུག་གསོད,༡ དངོས་ཁམས་བྱེད་ཐབས་སམ་རྫས་འགྱུར་སྨན་རྫས་ལ་བརྟེན་ནས་སྐྱེ་དངོས་ལ་དུག་སེལ་བྱེད་པ་དང༌། ༢ ཆེད་བཟོས་བསྒྲིགས་རིམ་གྱིས་སྙི་ཆས་སམ་རྩིས་འཕྲུལ་མ་ལག་གི་ནད་དུག་གསོད་པའམ་སེལ་བར་བྱེད་པའོ། །
དུག་ཕོག་པ,སྦྱར་དུག་གམ་གྱུར་དུག་སོགས་ཕོག་པའོ། །
དུག་བཤེར,རྩིས་འཕྲུལ་ལ་ནད་དུག་ཡོད་མེད་ཞིབ་བཤེར་བྱེད་པའོ། །
དུག་ཚོང༌,དུག་རྫས་ཉོ་འཚོང་བྱེད་པའོ། །
དུག་འགོག་གདོང་ཁེབས,དུག་རླངས་དང་སྐྱེ་དངོས་མཚོན་ཆ་དང་ཁྱབ་འགྱེད་དངོས་པོའི་གནོད་པ་འགོག་བྱེད་ཀྱི་གདོང་ཁེབས་སོ། །
དུག་འགོག་གོས། དུག་འགོག་ལྭ,དུག་རླངས་སོགས་ཀྱི་གནོད་པ་འགོག་བྱེད་ཀྱི་གྱོན་ཆས་སམ་ལ་བ་ཁྱད་པར་ཅན་ཞིག་གོ །
དུག་འགོག་རྫས,ཕྱི་ཡི་དུག་རྒྱུ་ལུས་ལ་ཞུགས་རྗེས་སུ་བྱུང་བའི་དུག་སྲིན་འགོག་པའི་ནུས་པ་ཅན་ཞིག་གོ །
དུག་འགོས་ཡིག་ཆ,རྩིས་འཕྲུལ་ནང་དུག་ཕོག་པའམ་གནོད་སྐྱོན་ཐེབས་ཟིན་པའི་ཡིག་ཆའོ། །
དུག་འཐེན་པ,ཉལ་ཐ་སོགས་དུག་རིགས་རྣམས་རྔུབ་པའམ་ཁབ་ཏུ་དྲངས་ནས་རྒྱག་པའོ། །
དུག་འཚོང་གཏེ་པོ,དུག་རྫས་བཟོ་བ་དང་སྐྱེལ་འདྲེན་དང་འཚོང་བ་སོགས་བྱེད་པའི་ཚོགས་ཁག་གི་གཏེ་པོའོ། །
དུག་འཚོང་ཉེས་ཅན,ཉལ་ཐ་སོགས་དུག་རྫས་བཟོ་བ་དང་སྐྱེལ་འདྲེན་དང་འཚོང་བ་བཅས་བྱེད་པའི་ཉེས་ཅན་ནོ། །
དུག་རྒྱུ,སྐྱེ་ལྡན་ཕུང་པོ་འགའ་ཞིག་ལས་ཐོན་པའི་དུག་རྫས་ཀྱི་དངོས་པོའོ། །
དུག་རྩངས,ལུས་རྒྱགས་ལ་མགོ་ཅུང་ལེབ་པ་མདོག་སྔོ་དཀར་དམར་ཐིག་གམ་ནག་ཐིག་ཅན། མ་མགལ་དུ་དུག་སོ་ཡོད་ཅིང་དུག་དྲག་པོ་དང་ལྡན་པ། འགུལ་བསྐྱོད་དལ་བར་བྱེད་པའི་རྩངས་པའི་རིགས་ཤིག་གོ །
དུག་རྫས,སྤྱད་ཅིང་གོམས་ན་སྲེད་པའི་རྗེས་སུ་ཞུགས་ཏེ་བདེ་ཐང་ལ་གནོད་པའི་དུད་ནག་གམ་ཉལ་ཐ་སོགས་སོ། །
དུག་ལྡན་དངོས་པོ,མིའི་ཚེ་སྲོག་དང་བདེ་ཐང་ལ་གནོད་པའི་དུག་བཅས་ཀྱི་དངོས་པོའོ། །
དུག་སེལ་གཤེར་ཁུ,ནད་དུག་ཕྲ་སྲིན་འཇོམས་བྱེད་ཀྱི་ཆེད་བཟོས་གཤེར་ཁུ་ཞིག་གོ །
དུག་སེལ་སྒྲོམ,ཕོར་པ་དང་སྡེར་མ་སོགས་སྣོད་ཆས་རྣམས་ལ་དུག་སེལ་བྱེད་པར་བཀོལ་བའི་སྒྲོམ་ཞིག་གོ །
དུག་སེལ,༡ དངོས་ཁམས་ཀྱི་ཐབས་དང་རྫས་འགྱུར་གྱི་སྨན་གྱིས་ནད་དུག་ཕྲ་སྲིན་སེལ་བར་བྱེད་པ་དང༌། ༢ དུག་རྒྱུན་གཙང་སེལ་བྱེད་པའོ། །
དུག་སྣོད,སྲོག་ཆགས་འགའ་རེའི་ལུས་ལ་ལྷན་སྐྱེས་སུ་ཡོད་པའི་དུག་གཤེར་སོགས་གསོག་ཉར་གྱི་སྣོད་དོ། །
དུག་སྦྲང༌,འབུ་སྲིན་གྱི་རིགས་ཏེ། སྒོང་ང་ཆུ་རུ་བཞག་ནས་འཚར་དུ་ལོངས་ཤིང་ནར་སོན་ཚེ་ལུས་འཇོང་ལ་རིང་བ། ཁོག་སྟོད་ལ་གཤོག་པ་ཆ་གཅིག་དང༌། སུག་པ་དྲུག་དང་ལྡན་པ། ཕོའི་རིགས་ཀྱིས་མེ་ཏོག་གི་བཅུད་གཞིབས་པ་དང་མོའི་རིགས་ཀྱིས་སྲོག་ཆགས་ཀྱི་ཁྲག་གཞིབས་ནས་དུག་སྐྱེད་ཅིང་ནད་རིགས་བགོ་བར་བྱེད་ནུས་པ་ཞིག་གོ །
དུག་སྦྲུལ,དུག་ཅན་གྱི་སྦྲུལ་ཏེ། ལུས་ཀྱི་དུག་རྨེན་ལས་དུག་གཤེར་འབྱུང་བ་སོ་སྦུབས་བརྒྱུད་ནས་ཕྱིར་གཏོང་བ་ཞིག་གོ །
དུང༌,རྒྱ་མཚོ་ལ་གནས་པའི་སྐོགས་ལྡན་སྲོག་ཆགས་ཤིག་གོ །
དུང་དམར,རུས་སྐོགས་ཆེ་ཞིང་ཅུང་རིང་བ། གཉེར་འབྲུམ་དང་སུལ་རིས་མང་བའི་མཚོར་གནས་སྲོག་ཆགས་ཀྱི་རིགས་ཤིག་གོ །
དུང་རིང༌,སྦུག་རོལ་གྱི་བྱེ་བྲག་ཅིག་སྟེ། རྒྱུ་ཟངས་ལས་བྱས་ཤིང་དུང་ཁ་རྟ་རྨིག་དབྱིབས་ཅན་གྱི་དུང་སྦུག་ཕྲ་ལ་རིང་བ་གཉིས་གཅིག་ལ་གཅིག་བསྐོན་ཅིང་དུང་སྦུག་ཕྱི་ནང་འཐེན་སྐུམ་བྱ་བར་རུང་བའི་དུང་རིང་ཞིག་གོ །
དུད་ཀ,དུ་བ་གྱེན་དུ་འཕྱུར་ནས་ཀ་བ་ལྟར་སྣང་བའོ། །
དུད་ཁུང༌,དུ་བ་ཕྱིར་ཐོན་སའི་ཁུང་བུའམ་ལྕགས་མདོང་ངོ༌། །
དུད་ཕྱགས། དགུ་དུད་ཕྱགས་པ,༡ ཁང་པའི་ཕྱི་ནང་ཡོངས་སུ་གཙང་བར་ཕྱགས་པ་དང༌། ༢ ལོ་སར་སྔོན་གྱི་ཚེས་ཉེར་དགུ་ལ་དུད་དྲེག་སོགས་ཁྱིམ་གྱི་དྲི་མ་གཙང་བར་སྤྲུགས་ནས་ལོ་བདུད་ཀྱི་ཕྱོགས་སུ་ཐག་ཅུང་རིང་བར་སྐྱེལ་སྲོལ་ཡོད་དོ། །
དུད་ཚང༌,ཐབ་མེ་ལས་དུ་བ་འབྱུང་བའི་ཁྱིམ་ཚང་ཞེས་པའོ། །
དུད་རྐྱལ,སྔོན་ཆད་རྒྱ་ནང་དུ་ཉལ་ཐའམ་དུད་ནག་འཐེན་པར་ངན་གོམས་སུ་སོང་པའི་མིའི་མིང་སྟེ། དེང་སང་ཤོག་དུད་འཐེན་པར་སྲེད་མཁན་གྱི་མི་ལའང་མིང་འདི་འདོགས་སོ། །
དུད་ཤ,དགུན་དུས་བསྙལ་ཅིང་དུ་བས་བདུགས་ནས་བསྐམས་པའི་ཕག་ཤའོ། །
དུད་སྣུམ་རྔུབ་འཕྲུལ། དུད་རྔུབ,ཐབ་ཚང་གི་དུད་པ་དང་སྣུམ་རླངས་དག་བརྔུབས་ནས་ཕྱི་རོལ་ཏུ་འབུད་པར་བྱེད་པའི་གློག་ཆས་སོ། །
དུད་སྲེད,དུ་བ་འཐེན་པར་སྲེད་པ་ཆེ་བའམ་ཉལ་ཐའི་སྲེད་ཞེན་ཅན་ནོ། །
དུམ་བུ,ཡིག་ཆ་དང་གཏམ་རྒྱུད་དང་གློག་བརྙན་སོགས་ཀྱི་ཧྲིལ་བོའི་ཁྲོད་ནས་ཁོལ་དུ་ཕྱུང་བའི་ཆ་ཤས་སམ་དུམ་བུའོ། །
དུར་གཙང༌། དུར་མཆོད,རྒྱ་ནག་གི་གནའ་སྲོལ་ལྟར་ཕ་མེས་ཀྱི་དུར་ས་ལ་གཙང་སྦྲ་དང་དྲན་གསོའི་བྱེད་སྒོ་སྤེལ་བའོ། །
དུར་འཇུག,མི་ཤི་བའི་ཕུང་པོ་དུར་རམ་ས་འོག་ཏུ་འཇུག་པའོ། །
དུར་རྫོངས་མོ་གཟུགས,གནའ་བོའི་ལུགས་ལ་བདག་པོ་ཤི་ཚེ་དུར་ཁང་དུ་གཞུག་པར་བྱ་བའི་རྫོངས་ཀྱི་རིགས་བུད་མེད་ཀྱི་འདྲ་གཟུགས་ཤིག་གོ །
དུར་རྫོངས་རྫ་མི་རྫ་རྟ,རྒྱའི་གནའ་རབས་ཀྱི་དུར་དུ་གཞུག་རྒྱུའི་རྫ་ལས་བཟོས་པའི་དམག་མི་དང་དམག་རྟའོ། །
དུར་རྫོངས་རྫ་མི,གནའ་རབས་རྒྱ་ནག་གི་དུར་རྫོངས་སུ་གཞག་རྒྱུའི་རྫ་ལས་བཟོས་པའི་མི་གླུད་དམ་མི་གཟུགས་སོ། །
དུར་སྐྱེལ,མི་ཤི་བའི་ཕུང་པོ་དུར་ཁྲོད་སོགས་སུ་སྐྱེལ་བའོ། །
དུས་ཀུན་གནམ་གྲུ,གནམ་གཤིས་བཟང་ངན་སོགས་ལ་མ་ལྟོས་པར་འཕུར་བའི་གནམ་གྲུའོ། །
དུས་ཁུལ,ཚད་ལྡན་དུས་ཁུལ་ཞེས་པའི་ཚིག་སྡུད་དོ། །
དུས་ཁྱད,དུས་ཁུལ་གཅིག་ནས་དུས་ཁུལ་གཞན་ཞིག་གི་བར་དུ་ཡོད་པའི་དུས་ཚོད་ཀྱི་ཁྱད་པར་རོ། །
དུས་ཁྲ,རླངས་འཁོར་དང་མེ་འཁོར་སོགས་འགྲིམ་འགྲུལ་ཡོ་བྱད་དག་གཏོང་བ་དང་སླེབས་པའི་དུས་ཚོད་གསལ་བའི་རེའུ་མིག་ཅིག་གོ །
དུས་ཁྲོམ,དུས་ཟོང་ཉོ་འཚོང་བྱ་བའི་ཁྲོམ་རའོ། །
དུས་གོས,རྣམ་པ་གསར་བའི་གྱོན་ཆས་སམ་དུས་སྐབས་དེ་དང་དེར་དར་ཁྱབ་ཆེ་བའི་གྱོན་གོས་ཀྱི་རིགས་སོ། །
དུས་གླ་པ,ལས་ཀའི་དུས་ཚོད་མང་ཉུང་ལྟར་ལས་གླ་བྱེད་པའི་མིའོ། །
དུས་གླ་པ,དུས་ཚོད་ལྟར་དུ་གླ་ཆ་རྩིས་སྤྲོད་བྱེད་པའི་ལས་བཟོ་པའོ། །
དུས་ཆེན། དུས་སྟོན,ཁྲིམས་ལྟར་གཏན་ཕབ་བྱས་པའི་དུས་ཆེན་དང༌། མི་རིགས་ཀྱི་སྲོལ་རྒྱུན་དང་བསྟུན་པའི་དགའ་སྟོན་གྱི་ཉིན་མོ་སོགས་སོ། །
དུས་དར་རོལ་དབྱངས,དུས་སྐབས་ངེས་ཅན་ཞིག་གི་ནང་དུ་མི་རྣམས་ཀྱིས་ཡོངས་ཁྱབ་ཏུ་དགའ་བསུ་བྱེད་ཅིང་དར་ཁྱབ་ཆེ་བའི་རོལ་དབྱངས་ཀྱི་རིགས་སོ། །
དུས་དུམ། དུས་མཚམས,དུས་ཀྱི་དུམ་བུ་གང་རུང་ཞིག་གི་མཚམས་སོ། །
དུས་དེབ,དུས་དེབ་དང་པར་རིས་བཀོད་པའི་དུས་ངེས་ཅན་ནམ་ངེས་མེད་ཀྱི་ནང་དུ་རྒྱུན་མ་ཆད་པར་འགྲེམ་པའི་དཔར་བསྐྲུན་ཡིག་རིགས་སོ། །
དུས་དེབ་གདང་བུ,དུས་དེབ་གཞག་སའི་གདང་བུའོ། །
དུས་དེབ,དུས་ངེས་ཅན་དུ་འདོན་ཞིང་རྩོམ་ཡིག་སྣ་ཚོགས་བཀོད་ཡོད་པའི་པར་དེབ་བམ་རྩོམ་དེབ་བོ། །
དུས་དེབ,གཏན་ཁེལ་གྱི་དུས་བཅད་ནང་པར་སྐྲུན་བྱེད་པའི་དེབ་བོ། །
དུས་བགོས་གུང་གསེང༌,ལས་ཀ་ལ་གནོད་སྐྱོན་མི་ཐེབས་པའི་ཆེད་དུ་དུས་ཚོད་བགོས་ཏེ་གུང་གསེང་གཏོང་བའོ། །
དུས་བཅད,དུས་མཚམས་ངེས་ཅན་དུ་བཅད་པའོ། །
དུས་བཅད་ཁང་པ། དུས་ཁང༌,དུས་ཚོད་ངེས་ཅན་ཞིག་གི་ནང་དུ་བཟོ་བསྐྲུན་གྲུབ་པར་བྱས་ནས་ཉོ་མཁན་ལ་སྤྲད་པར་བྱ་བའི་ཁང་པའོ། །
དུས་བཅད་ཟོང༌། དུས་ཟོང༌,ཁ་ཆད་ཀྱི་དུས་བཅད་ལྟར་འབྱོར་བར་བྱ་དགོས་པའི་ཚོང་རྫས་སོ། །
དུས་བཏབ,མཉམ་དུ་འཛོམ་པའི་དུས་བཏབ་པའོ། །
དུས་བརྒལ,༡ གཏན་འབེབས་བྱས་པའི་དུས་ལས་བརྒལ་བ་དང༌། ༢ བྱ་དངོས་གང་ཞིག་སྔོན་དུས་སུ་དར་སྲོལ་ཆེ་ཡང༌། སྐབས་དེར་དུས་དང་མི་འཚམ་པས་ཉམས་པར་གྱུར་པའོ། །
དུས་བསྒྱངས་བཅད་ཁྲ། ཁྲིམས་བསྒྱངས,ཉེས་ཅན་ལ་ཉེས་ཆད་གཅོད་ཚེ་ཆ་རྐྱེན་ངེས་ཅན་ཞིག་ལ་བརྟེན་ནས་ཁྲིམས་ཆད་ལག་བསྟར་མི་བྱེད་པར་དུས་བསྒྱངས་པའོ། །
དུས་བསྟུན་མཉམ་བསྐྱོད,དུས་རབས་ཀྱི་འཕེལ་རྒྱས་དང་བསྟུན་ནས་མདུན་དུ་བསྐྱོད་པའོ། །
དུས་བྱ,དུས་ཀྱི་འགྱུར་ལྡོག་ལྟར་གནས་སྤོ་བའི་བྱ་སྟེ། སྤྱིར་བཏང་དུ་དབྱར་དུས་བྱང་ངམ་བསིལ་ས་དང་དགུན་དུས་ལྷོའམ་དྲོ་སར་གནས་སྤོ་བར་བྱེད་པའི་འདབ་ཆགས་ཀྱི་རིགས་སོ། །
དུས་མཇུག,དུས་སྐབས་གང་རུང་ཞིག་གི་མཇུག་ཕྱོགས་ཀྱི་ཆའོ། །
དུས་མཉམ་སྐད་བསྒྱུར,འཆད་པ་པོ་དང་སྒྱུར་བ་པོའི་དུས་མཉམ་པའི་སྐད་བསྒྱུར་བྱ་བའི་ཐབས་ཤིག་གོ །
དུས་མཉམ་སྒྲ,བརྙན་འཕྲིན་པར་ལེན་གྱི་ཚེ་ན་སྐབས་དེའི་གཟུགས་དང་མཉམ་དུ་བླངས་པའི་སྒྲ་བརྙན་ནོ། །
དུས་ཟིན,མི་རྣམས་ཀྱི་རྒྱན་གོས་དང་བྱ་སྤྱོད་གཞན་དག་གི་ཐོག་ནས་དུས་སྐབས་གསར་བའི་རྗེས་ཟིན་པའོ། །
དུས་འཁེལ,དུས་ཚོད་ངེས་ཅན་དུ་གཏན་འཁེལ་བྱས་པའོ། །
དུས་འཁེལ་ཆས,དུས་ཚོད་ངེས་ཅན་དུ་གཏན་འཁེལ་བྱེད་པའི་བསྒྲིག་ཆས་སོ། །
དུས་འཁོར། དུས་ཚད,བྱ་དངོས་རྣམས་འགུལ་སྐྱོད་དང་འགྱུར་ལྡོག་འཕེལ་རྒྱས་ཁྲོད་དུ་ཁྱད་ཆོས་འགའ་ཞིག་ཡང་ནས་ཡང་དུ་འབྱུང་བའམ་ལན་གཉིས་སུ་བསྐྱར་ནས་འབྱུང་བའི་བར་གྱི་ཡུན་ཚད་དོ། །
དུས་འཛིན,གཏན་ཁེལ་བྱས་པའི་དུས་བཅད་ཀྱི་ནང་དུ་ཟོང་ངམ་དངུལ་སྤྲོད་པའི་ཆེད་དུ་བྱས་པའི་འཛིན་ཡིག་གོ །
དུས་ཡོལ,གཏན་ཁེལ་བྱས་པའི་དུས་ཆད་ལས་བརྒལ་པའོ། །
དུས་རབས,ལོ་ངོ་བརྒྱ་ལ་དུས་རབས་གཅིག་ཅེས་བྱ་སྟེ། ལོ་གྲངས་རྩི་ཚུལ་ཞིག་གོ །
དུས་སྐབས,ཁྱད་ཆོས་ངེས་ཅན་ལྡན་པའི་དུས་ཀྱི་དུམ་བུའོ། །
དུས་སྐབས,ཆབ་སྲིད་དང་དཔལ་འབྱོར་དང་རིག་གནས་སོགས་ཀྱི་གནས་ཚུལ་མི་འདྲ་བའི་སྒོ་ནས་ཕྱེས་པའི་ལོ་རྒྱུས་ཀྱི་དུས་མཚམས་མི་འདྲ་བ་རྣམས་སོ། །
དུས་སྲོལ,དུས་སྐབས་ངེས་ཅན་ཞིག་གི་ནང་དུ་ཡུལ་ཕྱོགས་ཞིག་ལ་དར་ཁྱབ་ཆེ་བའི་གྱོན་གོས་བགོ་སྟངས་སོགས་ཀྱི་གོམས་སྲོལ་གསར་བའོ། །
དེ་ཕོ,འདབ་ཆགས་ལས་རི་བྱའི་རིགས་ཏེ། ལུས་དབྱིབས་ཁྱིམ་བྱ་དང་འདྲ་བ་ཕོའི་རིགས་སྒྲོ་མདོག་སྣ་ཚོགས་བཀྲ་ལ་བཀྲག་མདངས་ཆེ་ཞིང་མཇུག་སྒྲོ་ཆེ་བ། ཕྱི་སྡེར་ཡོད་པ། མོ་རྣམས་མཇུག་སྒྲོ་ཐུང་ཞིང་ཕྱི་སྡེར་མེད་པ་ཞིག་ཡིན་ལ། དེ་ལ་ནང་གསེས་དབྱེ་བ་འགའ་ཞིག་ལས་འདི་ནི་སྤྱི་མིང་ཙམ་མོ། །
དེ་མ་སྲེག,དེ་ཕོ་དང་སྲེག་ཆུང་གཉིས་ཀའི་ཁྱད་ཆོས་དང་ཅུང་འདྲ་བའི་འདབ་ཆགས་ཤིག་ཡིན་པར་བཤད་དོ། །
དེང་རབས་ཅན,དེང་རབས་ཀྱི་སྔོན་ཐོན་ཚན་རིག་ལག་རྩལ་གྱི་ཆུ་ཚད་དང་ལྡན་པའི་ལམ་དུ་འཇུག་པའོ། །
དེང་རབས་ནད,དེང་རབས་ཀྱི་ཚད་མཐོའི་ཚན་རིག་ལག་རྩལ་གྱིས་བཟོས་པའི་དངོས་རྫས་ལས་བྱུང་བ་དང་སྤྱི་ཚོགས་འཕེལ་རྒྱས་ཀྱི་འགྲོས་སྟབས་མྱུར་བ་དང་འཚོ་བ་དང་ལས་ཀའི་བྲེལ་འཚུབ་ཇེ་ཆེར་ཕྱིན་པ་ལས་བྱུང་བའི་སེམས་ཁྲལ་དང་དངངས་སྐྲག་གི་ནད་རིགས་སོ།།
དེང་རབས་ཚན་རྩལ,དེང་རབས་སྔོན་ཐོན་གྱི་ཚན་རིག་དང་ལག་རྩལ་ལོ། །
དེང་རབས་ཞབས་འདེགས་ལས་རིགས,བརྡ་འཕྲིན་དང་དངུལ་རྩ་དང་རྩིས་གཉེར་དང་འདྲི་རྩད་དང་ཁྲིམས་ལུགས་སོགས་དེང་རབས་ཀྱི་ཞབས་འདེགས་སྒྲུབ་པའི་ལས་རིགས་སམ་ཐོན་ལས་གསུམ་པའི་ལས་རིགས་སོ། །
དེང་རབས་ཞིང་ལས,སྔོན་ཐོན་ཚན་རིགས་ལག་རྩལ་རྒྱ་ཁྱབ་ཏུ་བེད་སྤྱོད་བྱེད་པ་མཚོན་པར་བྱེད་ནུས་པའི་དེང་རབས་ཀྱི་ཁྱད་ཆོས་ལྡན་པའི་ཞིང་ལས་ཆེན་པོའོ། །
དེབ་བཀོད་ཚོང་རྟགས,གཙོ་གཉེར་ཚན་པར་ཐོ་འགོད་སྙན་གསེང་ཞུས་རྗེས་ཐོབ་པའི་ཁྲིམས་མཐུན་གྱི་ཚོང་རྟགས་སོ། །
དེབ་བཀོད,མི་སྣའི་མིང་ཐོ་ཡིག་ནང་དུ་བཀོད་ཡོད་པའོ། །
དེབ་བཟོ,རེའུ་མིག་དང་མིང་ཐོ་དང་ཡིག་ཆ་སོགས་བསྒྲིགས་ནས་དེབ་དུ་བཟོ་བའོ། །
དེབ་ཙེ,༡ ཤོག་བུ་བལྟབས་ཏེ་བཟོས་པའི་རྩིས་ཐོ་སོགས་བྲི་སའི་དེབ་ཆུང་ངུ་དང༌། ༢ གོང་རིམ་ལ་ཕུལ་བའི་ཞུ་ཡིག་གོ །
དེབ་འགོད་རེའུ་མིག,དེབ་བམ་ཐོ་རུ་འཇུག་བྱེད་ཀྱི་རེའུ་མིག་གོ །
དེབ་འགོད,༡ ལས་ཁུངས་དང་ཚོགས་པ་དང་སློབ་གྲྭ་སོགས་ལ་ཡིག་ཚགས་འཇོག་པ་དང༌། ༢ རྩིས་འཕྲུལ་དང་དྲ་བའི་མ་ལག་གིས་ངོས་ཟིན་པའི་ཆེད་དུ་བཀོལ་བདག་གིས་རང་གི་མིང་དང་གསང་ཨང་འགོད་པའོ། །
དེབ་འཛིན,དེབ་ཀྱི་རྣམ་པར་བཟོས་པའི་འཛིན་ཡིག་གོ །
དེབ་འཛེར,དཔེ་དེབ་འཛེར་བྱེད་ཀྱི་འཛེར་མའོ། །
དེབ་འཛེར་ཆས,དཔེ་དེབ་བམ་ཤོག་བུ་ཁ་འཐོར་དག་ཕྱོགས་གཅིག་ཏུ་བསྡམས་ནས་འཛེར་བྱེད་ཀྱི་ཡོ་བྱད་ཅིག་གོ །
དེབ་སྦྱོར,ཤོག་ལྷེ་སིལ་བུ་དག་འཚེམ་སྦྱོར་བྱས་ཏེ་དཔེ་དེབ་ཏུ་སྦྱོར་བའོ། །
དེབ། དཔེ་ཆ,ཡི་གེའི་གླེགས་བམ་མམ་དེབ་ཏུ་བསྡེབས་ནས་བཟོས་པའི་དཔེ་ཆའོ། །
དོ་ཁུར,སེམས་ཁུར་དང་དོ་སྣང་ལྷག་པར་བྱེད་པའོ། །
དོ་དམ་པ,ལས་ཁུངས་སོགས་ཀྱི་མི་དང་དངོས་རྫས་སོགས་དོ་དམ་བདག་གཉེར་བྱེད་མཁན་ནོ། །
དོ་བདག,༡ གཏུག་བཤེར་དང་འབྲེལ་བའི་ཕྱོགས་གཅིག་སྟེ། དཔེར་ན། དམངས་དོན་གཏུག་བཤེར་ཁྲོད་ཀྱི་གཏུག་མཁན་དང་གཏུག་བྱ་ལྟ་བུ་དང༌། ༢ བྱ་བ་དང་ཐད་ཀར་འབྲེལ་བའི་མི་སྟེ། དཔེར་ན། གན་རྒྱའི་ཕྱོགས་གཉིས་ཀྱི་བདག་པོ་ལྟ་བུའོ། །
དོ་མཉམ,ཕན་ཚུན་དོ་མཉམ་པའོ། །
དོ་སྙོམས,ལྟོས་བཅས་ཀྱི་ཕྱོགས་གཉིས་སམ་དུ་མའི་གྲངས་ཚད་དམ་སྤུས་ཚད་ཀྱི་དོ་སྙོམས་པའོ། །
དོག་ལམ,ཨང་ཀིའི་འཕྲིན་གཏོང་གི་ཁྲོད་ནས་འགྲོས་ཚད་སྐར་ཆ་གཅིག་ལ་པིད་སྟོང་ཕྲག ༦༤ ལས་དམའ་བའི་དྲྭ་ལམ་ཞིག་གོ །
དོགས་གཞི,༡ རྒྱུས་མ་ལོན་པའམ་གཏན་འཁེལ་བྱེད་ཐབས་བྲལ་བའི་དོན་རྐྱེན་ནམ་གནས་ཚུལ་དང༌། ༢ གནས་ཚུལ་གསལ་པོར་ངེས་པའི་དཔང་རྟགས་ཆ་མི་ཚང་བར་གནས་སྐབས་སུ་ཁྲུན་ཐག་གཅོད་དཀའ་བའི་གྱོད་གཞིའོ། །
དོགས་ཅན,དོན་བྱ་གང་ཞིག་དང་འབྲེལ་བ་ཡོད་པར་དོགས་པའི་ཡུལ་དུ་གྱུར་པའི་མིའོ། །
དོགས་བཅས་ཡིག་ཆ,རྩིས་འཕྲུལ་གྱི་བརྡ་ཆད་དེ་དུག་འགོས་པའི་དོགས་པ་ཡོད་སའི་ཡིག་ཆའོ། །
དོགས་འཚེར་སེམས་ནད,སེམས་སྡུག་ཅིང་དྲན་འཆར་བུལ་བ། སེམས་འཚུབ་པས་བག་མི་ཕེབས་པ། གཉིད་མི་ཁུག་ཅིང་ཡི་ག་འཆུས་པ་སོགས་ཀྱི་རྟགས་མངོན་པའི་ནད་ཅིག་གོ །
དོང་ཁང༌,བྲག་ལྡེབས་དང་གད་ངོས་སོགས་སུ་ཕུག་པ་བྲུས་ནས་བཟོས་པའི་ཁང་པའོ། །
དོང་ག,ཤིང་ཆེན་གྱི་རིགས་ཏེ། སྡོང་བུ་རིང་ལ་ཤུན་པ་སྐྱ་དཀར། ལོ་མ་སྒྲོ་དབྱིབས། མེ་ཏོག་སེར་པོ་འདབ་མ་ལྔ་པ་ཕྱེ་མ་ལེབ་ཀྱི་དབྱིབས་ཅན། གང་བུ་ཁམ་ནག་ཐུར་དུ་འཕྱང་བའི་ནང་དུ་སྲན་མ་འདྲ་བའི་ས་བོན་ཡོད་པ་རྒྱུ་མ་ཁྲག་གིས་གང་བ་ལྟ་བུ་ཞིག་ཏུ་བཤད་དོ། །
དོང་ཙེ་ཁ་པར,རིན་དུ་དོང་ཙེའམ་ལྕགས་རིགས་ཀྱི་སྒོར་མོ་འཕངས་ནས་གཏོང་དགོས་པའི་སྤྱི་སྤྱད་ཁ་པར་ཞིག་གོ །
དོང་ཙེ། ཟངས་སྒོར,ཟངས་ལས་གྲུབ་པའི་སྒོར་མོའོ། །
དོང་ཙེ། ལྕགས་སྒོར,རྒྱུ་ལྕགས་རིགས་ལས་བཟོས་པའི་སྒོར་མོའོ། །
དོན་གཅོད་ཁང༌,༡ སྲིད་གཞུང་སོགས་ཀྱིས་མངགས་པའི་བྱ་བ་བསྒྲུབ་སའི་སྡེ་ཁག་གམ་སྲིད་འཛིན་ལས་ཁུངས་དང༌། ༢ ལས་ཀ་གང་རུང་བསྒྲུབ་པ་དང་ཞབས་ཞུའི་བྱ་བ་བསྒྲུབ་སའི་གནས་སོ། །
དོན་གཅོད་བློན་ཆེན,གོ་མིང་ཞིག་སྟེ། རྒྱལ་པོའི་མདུན་གྲོས་ལ་དབང་ཞིང་བྱ་བ་བྱེད་འགན་ཡོད་པའི་བློན་པོའོ། །
དོན་གནད,རྩོམ་འབྲི་དང་གཏམ་བཤད་དང་སློབ་སྦྱོང་དང་ཞིབ་འཇུག་གྲོས་བསྡུར་སོགས་ཀྱི་ནང་དོན་གཙོ་བོའོ། །
དོན་གནས,རང་གི་འདོད་ཚུལ་ཙམ་མ་ཡིན་པར་ཕྱི་རོལ་ཡུལ་དུ་གནས་པའི་དངོས་པོ་དང༌། བྱ་བའི་རང་བཞིན་ལ་དབྱེ་ཞིབ་བྱས་པ་ལས་བྱུང་བའི་ཕྱོགས་ལྷུང་མེད་པའི་ལྟ་ཚུལ་ལོ། །
དོན་གནས་དགོས་མཁོ,དོན་དངོས་ཀྱི་གནས་ཚུལ་དང་མཐུན་པའི་དགོས་མཁོའི་རེ་བའམ་འདོད་པའོ། །
དོན་བསྒྱུར,དོན་གྱི་ཆ་རྩལ་དུ་བཏོན་ནས་བསྒྱུར་བ་སྟེ། ཐད་བསྒྱུར་གྱི་ཟླས་ཕྱེས་པའོ། །
དོན་མེད་ཇུས་གཏོགས། རྒྱུ་མེད། ཁུངས་མེད,རྒྱུ་མཚན་མེད་པའམ་ཁུངས་མེད་པར་གཞན་གྱི་དོན་དག་ལ་འདྲི་རྩད་བྱེད་པ་ལྟ་བུའོ། །
དོན་ཚན,སྒྲིགས་སྲོལ་སོགས་ཀྱི་ནང་དོན་མ་འདྲེས་པར་སོ་སོར་ཕྱེས་པའི་དོན་ཚན་གྱི་རྣམ་གྲངས་སོ། །
དོན་འབབ,དངུལ་ཁང་སོགས་ནས་འཛིན་ཡིག་ལྟར་ཨང་གྲངས་ལ་གཏུགས་ནས་སྒོར་མོར་ཕབ་ཏེ་ལེན་པའོ། །
དོན་འབབ,ཁས་ལེན་དོན་ཐོག་ཏུ་འབབ་པའོ། །
དོན་རྐྱེན,ལོ་རྒྱུས་སམ་སྤྱི་ཚོགས་ཐོག་བྱུང་བའི་རྒྱུན་ལྡན་མ་ཡིན་པའི་དོན་ཆེན་ནོ། །
དོན་ལས་སྡེ་ཁག,རྒྱལ་ཁབ་ལས་ཁུངས་ཀྱིས་མགོ་ཁྲིད་བྱེད་ཅིང་མ་དངུལ་གྱི་འགྲོ་གྲོན་རྣམས་རྒྱལ་མཛོད་ནས་བཏང་སྟེ་དཔལ་འབྱོར་གྱི་ཞིབ་རྩིས་ལག་བསྟར་བྱེད་མི་དགོས་པའི་སྡེ་ཁག་གམ་ལས་ཁུངས་ཏེ་དཔེར་ན། སློབ་གྲྭ་དང་སྨན་ཁང་སོགས་ལྟ་བུའོ། །
དོམ་ཁྲ,འོ་འཐུང་སྲོག་ཆགས་ཀྱི་རིགས་ཏེ། ལུས་དབྱིབས་དྲེད་དང་འདྲ་ཞིང་མགོ་དང་རྒྱབ་དཀྱིལ་ལྟོ་བ་སོགས་དཀར་ལ་སུག་བཞི་དང་རྣ་བ་དང་མིག་མཐའ་སོགས་ནག་པ། སྨྱུག་རྩ་དང་སྨྱུག་ལོ་གཟན་དུ་བྱེད་པ་ཞིག་གོ །
དོམ་ཁྲ,འོ་འཐུང་སྲོག་ཆགས་ཀྱི་རིགས་ཏེ། ལུས་དབྱིབས་དྲེད་དང་འདྲ་ཞིང་མགོ་དང་རྒྱབ་དཀྱིལ་ལྟོ་བ་སོགས་དཀར་ལ་སུག་བཞི་རྣ་བ་མིག་མཐའ་སོགས་ནག་པོ་སྨྱུག་རྩ་དང་སྨྱུག་ལོ་ཟས་སུ་བྱེད་པ་ཞིག་གོ །
དོམ་ནག,སུག་བཞི་སྦོམ་ལ་རགས་པ། མཇུག་མ་ཐུང་བ། མགོ་ཞེང་ཆེ་བ། སྤུ་མདོག་ནག་ཅིང་སྙིང་ཁར་དཀར་པོ་ཟླ་ཚེས་ཀྱི་དབྱིབས་ཅན། འགྲེང་ཚུགས་ཀྱིས་འགྲོ་ནུས་པའི་གཅན་གཟན་གཏུམ་པོའི་རིགས་ཤིག་གོ །
དོམ་བདག། བུན་བདག,གཞན་ལ་དངུལ་དང་རྒྱུ་ནོར་བསྐྱིས་ཏེ་འཕེལ་ཐོག་གམ་སྐྱེད་ཀ་སྡུད་པ་པོའོ། །
དོཞོསྒོག་སྒྲོ,རྗེས་འབྲང་གི་ཐེག་འཁོར་དག་ལ་འཁོར་ལོ་སྒོག་བཞིན་ཡོད་པའི་བརྡ་སྟོན་བྱེད་དེ། ཐེག་འཁོར་རིགས་ཀྱི་མཇུག་ན་ཡོད་པའི་གློག་སྒྲོན་དམར་པོ་ཞིག་གོ །
དོར་ཆབ,དོར་མའི་ཁ་འཁོར་འཆིང་བྱེད་དོ། །
དོར་ཐུང༌,དོར་མ་ཐུང་ངུའོ། །
དོར་འགག། ནང་དོར,ཤ་ལ་སྦྱར་ནས་ནང་དུ་གྱོན་རྒྱུའི་དོར་མ་ཐུང་ངུའོ། །
དྭ་ཡུང༌,དྲོད་ཁུལ་དུ་སྐྱེས་པའི་ཡུང་མའི་རིགས་ཤིག་གོ །
དྭངས་གསལ་བརྙན་འཕྲུལ,རྣམ་པ་གསར་པ་ཅན་གྱི་བརྙན་འཕྲུལ་གྱི་རིགས་ཤིག་སྟེ། བརྙན་འཕྲུལ་ཕལ་བ་ལས་བརྙན་རིས་ཤིན་ཏུ་དྭངས་ཤིང་གསལ་བར་སྣང་བ་ཞིག་གོ །
དྭངས་ཞུན། དྭངས་རྫས,ཆ་རྡུལ་དང་གྱེས་རྡུལ་དང་མ་རྡུལ་དག་བར་སྣང་གི་གོ་རིམ་ངེས་ཅན་ལྟར་འགྲིགས་ནས་ཆགས་པའི་སྲ་རྫས་ཤིག་གོ །
དྭངས་རག,བྲོ་བ་གར་ཞིང་ལྷད་མེད་པའི་ཆང་ངོ༌། །
དྭངས་རྩི། བཀྲག་རྩི,བསེ་ཤིང་གི་གཤེར་རྫས་སོགས་ལས་བཟོས་པའི་ཤིང་གི་ཡོ་བྱད་སོགས་ལ་བྱུགས་ནས་བཀྲག་མདངས་འབྱིན་བྱེད་ཅིག་གོ །
དྲ་ཐོག་གླུ་པ,དྲ་བའི་ཐོག་ནས་གླུ་ལེན་པར་བྱེད་མཁན་ནོ། །
དྲ་བ་ཅན,དྲ་བ་བཀོལ་སྤྱོད་རྒྱ་ཆེར་བྱེད་པའོ། །
དྲ་བའི་ཁ་པར,འབྲེལ་དྲྭ་ལ་བརྟེན་ནས་གཏོང་བའི་ཁ་པར་རོ། །
དྲ་བའི་ཉེན་རྟོག་པ,འབྲེལ་དྲྭའི་བདེ་འཇགས་ལ་བལྟ་དཔྱོད་བྱེད་པའི་ཆེད་ལས་ཉེན་རྟོག་པའི་རིགས་ཤིག་གོ །
དྲ་བའི་ཉེས་གསོག,རྩིས་འཕྲུལ་ལམ་འབྲེལ་དྲྭ་ལག་ཆར་བྱས་ནས་ཕ་རོལ་པོ་ལ་རྒོལ་བའམ་ཆེད་དུ་བསྐྲུན་པའི་ཐབས་ཀྱིས་གཞན་གྱི་རྩིས་འཕྲུལ་དྲ་བའི་བདེ་འཇགས་ལ་གནོད་པ་སྒྲུབ་པ་སྟེ། འབྲེལ་ཡོད་ཀྱི་ཁྲིམས་དང་འགལ་བའི་སྤྱོད་པའོ། །
དྲ་བའི་དཔལ་འབྱོར,དྲ་བའི་ལག་རྩལ་དང་བརྡ་འཕྲིན་ལག་རྩལ་གཙོ་བོར་བྱས་པའི་དཔལ་འབྱོར་དང༌། དེ་དག་ལ་བརྟེན་ནས་བསྒྲུབ་པའི་དཔལ་འབྱོར་གྱི་བྱ་བ་རྣམས་སོ། །
དྲ་བའི་དུས་རབས,ཚོང་ལས་དང་འཕྲིན་གཏོང་སོགས་བྱ་བ་མང་པོ་ལ་དྲ་བའི་ལག་རྩལ་གྱིས་རྒྱ་ཆེར་རོགས་སྐྱོར་བྱེད་པའི་དུས་རབས་སོ། །
དྲ་བའི་དོ་དམ,དྲ་བའི་ལག་རྩལ་ལ་དོ་དམ་བྱེད་པའོ། །
དྲ་བའི་ནང་བསྟན་སློབ་གླིང༌,དྲ་བ་བརྒྱུད་ནས་སློབ་ཁྲིད་བྱེད་པའི་ནང་བསྟན་གྱི་སློབ་གྲྭའོ། །
དྲ་བའི་བདེ་འཇགས,དྲ་བའི་མ་ལག་གི་སྲ་ཆས་དང་སྙི་ཆས་དང་དན་གྲངས་བཅས་ལ་སྲུང་སྐྱོབ་བྱེད་ཅིང༌། དྲ་བ་ལ་གཞན་གྱི་རྒོལ་བ་དང་གནོད་པ་འགོག་པའི་བདེ་འཇགས་མ་ལག་གོ །
དྲ་བའི་བརྙན་འཕྲིན། དྲྭ་བརྙན,དྲ་བ་བརྒྱུད་ནས་གཏོང་བའི་བརྙན་འཕྲིན་ནོ། །
དྲ་བའི་བརྙན་ལེན་འཕྲུལ,དྲ་བ་བརྒྱུད་ནས་གཟུགས་བརྙན་ལེན་བྱེད་ཀྱི་འཕྲུལ་ཆས་སོ། །
དྲ་བའི་བརྡ་འཕྲིན,དྲ་བ་བརྒྱུད་ནས་གཏོང་བའི་བརྡའི་རྣམ་པར་གནས་པའི་གནས་ཚུལ་སྣ་ཚོགས་སོ། །
དྲ་བའི་རྩོམ་རིག,དྲ་བའི་ཐོག་ཏུ་སྤེལ་བའི་བརྩམས་དངོས་སོ། །
དྲ་བའི་སེར་ལྷེ,ཁེ་ལས་དང་དོན་ལས་སྡེ་ཁག་གམ་མི་སྒེར་གྱི་དྲྭ་ཐོག་ཏུ་ཐོ་བཀོད་པའི་མིང་དང་དྲྭ་གནས་རྣམས་ཕྱོགས་བསྡུས་བྱས་ཏེ་གཞན་རྣམས་ཀྱིས་བལྟ་རྟོག་བྱ་ཕྱིར་དུ་བཟོས་པ་སྟེ། འདི་ཤོག་བུ་མདོག་སེར་པོའི་ངོས་སུ་བཀོད་པས་དེ་སྐད་དུ་བཏགས་སོ། །
དྲ་བའི་སློབ་གསོ། དྲྭ་སློབ,འབྲེལ་དྲྭ་ལ་བརྟེན་ནས་སློབ་གསོའི་བྱ་བ་བསྒྲུབ་པའི་རྒྱང་བསྟེན་སློབ་གསོའོ། །
དྲ་བའི་སློབ་ཆེན,དྲ་བ་ལ་བརྟེན་ནས་མཐོ་རིམ་སློབ་གསོ་འགྲུབ་པར་བྱེད་པའི་སློབ་གྲྭ་ཆེན་མོའོ། །
དྲ་ཡོལ་རྒྱུག་ལམ,དྲ་མའི་ཡོལ་བ་ཕན་ཚུན་ཤུད་རྒྱུག་ཐུབ་པའི་གདང་ལམ་ཞིག་གོ །
དྲག་ཆར,དྲག་ཏུ་འབབ་པའི་ཆར་པ་ཆེན་པོའོ། །
དྲག་ཆར་འཚུབ་རླུང༌,ཆར་པ་དྲག་པོ་རླུང་འཚུབ་དང་འགྲོགས་པའོ། །
དྲག་ཆས་ཉེན་རྟོག་པ། དྲག་རྟོག་པ,དྲག་ཆས་སྤྲས་པའི་ཉེན་རྟོག་མི་སྣའོ། །
དྲག་ཆས་རྒྱ་ཁྱབ,གོ་མཚོན་གྱི་རིགས་རྒྱ་ཁྱབ་ཏུ་འགྲེམ་པའོ། །
དྲག་པོའི་གདོང་ཐུག,ཕན་ཚུན་བར་དྲག་ཆས་ཀྱི་འཐབ་འཛིང་བྱུང་བའོ། །
དྲག་རྒྱལ་ཞན་ཕམ,འགྲན་རྩོད་ནང་དུ་ལེགས་གྲས་རྣམས་རྒྱལ་ཞིང་ཞན་གྲས་རྣམས་ཕམ་པའོ། །
དྲག་རྡུང༌,ཉེས་གསོག་གི་བྱ་སྤྱོད་དག་ལ་རྡུང་རྡེག་དྲག་པོ་གཏོང་བའོ། །
དྲག་རྩལ་གློག་བརྙན,དྲག་རྩལ་གྱི་བརྗོད་བྱ་གཙོ་བོ་བྱས་པའི་གློག་བརྙན་ནོ། །
དྲག་ལངས,གྲལ་རིམ་མམ་ཚོགས་པ་གང་རུང་གིས་སྐབས་དེའི་སྲིད་དབང་དང་ཆབ་སྲིད་ལམ་ལུགས་ལ་འགོག་རྒོལ་བྱེད་ཆེད་སྤེལ་བའི་དྲག་པོའི་བྱ་སྤྱོད་དོ། །
དྲག་སྡུད,སའི་གོ་ལའི་སྡུད་ཁྱམས་ཀྱི་ཕྱོགས་དང་ཤུགས་ལ་འགྱུར་བ་དྲག་པོ་དང་ངེས་གཏན་མེད་པར་གྱུར་པ་སྟེ། ཉི་མའི་དཀྱིལ་འཁོར་ལས་སྤྲོས་པའི་གློག་ལྡན་གཞི་རྡུལ་འབོར་ཆེན་སའི་གོ་ལའི་རླངས་རིམ་ཆེན་མོའི་ནང་དུ་ཞུགས་པའི་དབང་གིས་བྱུང་ཞིང༌། དེའི་ཚེ་ན་རླབས་ཐུང་སྐུད་མེད་འཕྲིན་གཏོང་ལ་བར་ཆད་ཆེན་པོ་འབྱུང་ངོ༌། །
དྲག་སྤྱོད་སྔོན་འགོག། དྲག་འགོག,དྲག་ཤུགས་སམ་དྲག་པོའི་གྱེན་ལངས་ལ་སྔོན་འགོག་བྱེད་པའོ། །
དྲང་ཁྲུ,འཇལ་ཁྲུ་དྲང་མོའོ། །
དྲང་ཐིག,ཡ་ཡོ་ཀྱག་ཀྱོག་མེད་པར་དྲང་པོར་བརྐྱངས་པའི་ཐིག་གོ །
དྲང་ཐིག,ཡོ་འཁྱོགས་མེད་པར་དྲང་པོར་བརྒྱབས་པའི་ཐིག་གོ །
དྲང་བདེན,ཡིད་དྲང་ཞིང་ཚིག་བདེན་པའོ། །
དྲང་འཕྱང༌,འཕྱང་སྐུད་སོགས་འཕྱང་རྡོའི་ལྗིད་ཀྱིས་སྟེང་ནས་ཐུར་དུ་དྲང་པོར་འཕྱང་བའི་རྣམ་པའོ། །
དྲང་འཕྱང་མཐོ་ཚད,རྩིགས་པ་སོགས་ཀྱི་རྩེ་མོ་ནས་རྨང་ངོས་བར་གྱི་ཐད་ཀའི་བར་ཐག་གི་དྲང་འཕྱང་མཐོ་ཚད་དོ། །
དྲང་ལམ,རྒྱུག་གཤིབ་བྱ་སའི་ལམ་དྲང་མོའོ། །
དྲང་སྣེ། ཕོ་སྣེ,དྲང་སྣེའི་འགྲེལ་བར་ལྟོས།
དྲང་སྲོང་མེ་ཏོག,ཤིང་ཕྲན་གྱི་རིགས་ཏེ། ལོ་མ་སྒོང་དབྱིབས། མེ་ཏོག་དམར་སྐྱའམ་དམར་པོ་སྤུངས་ཏེ་སྐྱེས་པའི་ཕོན་པོ་ཟླུམ་གོང་དུ་མངོན་པ་ཞིག་གོ །
དྲངས་བསྐོ,མི་སྣ་གདན་དྲངས་ནས་གོ་གནས་སུ་བསྐོ་གཞག་བྱ་བའོ། །
དྲན་རྟེན་སྒོར་མོ,དོན་ཆེན་དང་མི་སྣ་གྲགས་ཅན་སོགས་ལ་རྗེས་སུ་དྲན་པའི་ཆེད་དུ་གསེར་དངུལ་སོགས་ཀྱིས་བཟོས་པའི་སྒོར་མོ་དམིགས་བསལ་བ་ཞིག་གོ །
དྲི་ངན་དབྱང་རིམ,སྙོམས་རྒྱུག་བང་རིམ་ནང་གི་དྲི་ངན་དབྱང་དབུགས་མང་དུ་འཁྲིགས་པའི་བང་རིམ་སྟེ། ས་ངོས་ནས་མཐོ་ཚད་སྟོང་སྨི ༢༠ ནས ༢༥ བར་དུ་གནས་ལ་ཉི་འོད་ས་གཞིར་འཕྲོ་བའི་སྐབས་ཀྱི་སྨུག་ཕྱིའི་འོད་ཕལ་ཆེ་བ་ཞིག་དྲི་ངན་དབྱང་རིམ་གྱིས་ལེན་བཞིན་ཡོད་དོ། །
དྲི་ཆུ་རགས་བརྟག,དྲི་ཆུའམ་གཅིན་ལ་གློག་གི་ཡོ་བྱད་ཀྱིས་རགས་ཙམ་བརྟག་དཔྱད་བྱེད་པའོ། །
དྲིན་གཟོ,གཞན་གྱིས་དྲིན་བྱས་པ་ལ་ལན་གཟོ་བའོ། །
དྲིན་དྲན,བཀའ་དྲིན་མི་བརྗེད་པར་དྲན་པའོ། །
དྲིན་དྲན་དུས་ཆེན,ཨ་མེ་རི་ཁ་དང་ཁ་ན་ཏ་རྒྱལ་ཁབ་སོགས་སུ་དར་བའི་ལོ་ལེགས་བྱུང་ཚེ་འཇིག་རྟེན་བྱེད་པོ་ལ་དྲིན་གཟོ་བྱེད་པའི་དམངས་ཁྲོད་ཀྱི་དུས་ཆེན་ཞིག་གོ །
དྲིལ་ཁྲུ,དྲིལ་ཆོག་པའི་ཁྲུ་ཙེའོ། །
དྲིལ་གོར,བྲོ་སྣུམ་གྱི་རྫས་ངོས་སུ་བྱུགས་ནས་དྲིལ་ཏེ་རླངས་བཙོས་བྱས་པའི་གོ་རེའི་རིགས་ཤིག་གོ །
དྲིལ་གོར་སྡུད་ཐག། སྒྲ་ཐག,སྒྲ་གཟུགས་དབབ་སའི་སྤྱིན་ཐག་གོར་མོར་དྲིལ་རུང་བ་ཞིག་གོ །
དྲིལ་བསྒྲགས་དངོས་རྫས,དྲིལ་བསྒྲགས་དང་སྐུལ་སློང་གི་ཆེད་དུ་པར་བཏབ་པའི་ཡི་གེའམ་དངོས་རྫས་སོ། །
དྲིལ་བསྒྲགས་རི་མོ,དྲིལ་བསྒྲག་དང་སྐུལ་སློང་གི་ཆེད་དུ་བྲིས་པའི་རི་མོའོ། །
དྲིལ་བསྒྲགས,དམངས་ཀྱི་ཡིད་ཆེས་ཐོབ་པའི་ཆེད་དུ་མང་ཚོགས་ལ་འགྲེལ་བཤད་དང་གསལ་བྱེད་བྱེད་པའི་བྱེད་སྒོ་སྤེལ་བའོ། །
དྲིལ་རྡང༌། ཁྲོལ་ཞགས,ལག་མགོར་གྱོན་པ་དང་རྟ་དྲེལ་སོགས་ཀྱི་སྐེ་ལ་བསྐོན་པར་བྱ་རུང་བའི་གཡེར་དྲིལ་གྱི་རྡང་བུ་ཞིག་གོ །
དྲིལ་ཤིང༌,ཤིང་བཞོགས་ཀྱིས་བཟོས་པའི་ཤིང་ལེབ་དྲིལ་ཆོག་པ་ཞིག་གོ །
དྲིལ་ཤོག,ཡི་གེ་པར་སའི་ཤོག་དྲིལ་ལོ། །
དྲིལ་ཤོག,གཙང་ཤོག་དྲིལ་མའོ། །
དྲིལ་སྒོ,ལྕགས་རིགས་ལེབ་མོ་རྣམས་ལྷུ་སྤྲད་ཀྱིས་ལྟེབ་ཅིང་དྲིལ་ཆོག་པའི་སྒོ་གླེགས་ཤིག་གོ །
དྲིལ་སྒྲོག་སྣུམ་འཁོར,དྲིལ་སྒྲོག་པའི་ཆེད་དུ་བཀོལ་བའི་སྣུམ་འཁོར་གྱི་རིགས་སོ། །
དྲུང་ཡིག་ཆེན་མོ,སྲིད་ཤོག་དང་སྲིད་གཞུང་ལས་ཁུངས་འགའ་ཞིག་གི་སྲིད་འཛིན་པ་གཙོ་བོའོ། །
དྲུས་རྩ་སློང་བ,མིའི་ཐབས་ལ་བརྟེན་ནས་སྲོག་ཆགས་མོའི་རིགས་ལ་ཆགས་པ་སློང་བར་བྱེད་པའོ། །
དྲེག་ནད,ལག་པ་དང་རྐང་པའི་ཚིགས་ལ་ཕོག་པའི་རླུང་ཁྲག་འཁྲུགས་པའི་ནད་ཅིག་གོ །
དྲེག་སེལ་ལྡེ་གུ,ཅ་ལག་སོགས་ཀྱི་སྟེང་གི་དྲེག་པ་སེལ་བྱེད་ཀྱི་ལྡེ་གུུ་ཞིག་གོ །
དྲེད་མོང༌,འོ་འཐུང་སྲོག་ཆགས་གཅན་གཟན་གཏུམ་པོའི་རིགས་ལུས་བོངས་ཆེ་ལ་ཚོ་ཞིང་གདོས་ཆེ་བ། སྤུ་མདོག་ཁམ་རག་སུག་བཞི་ནག་པ། དགུན་ཉལ་བྱེད་ཅིང་ཟས་ཅི་རིགས་བཟའ་བ་ཞིག་གོ །
དྲེད,འོ་འཐུང་སྲོག་ཆགས་གཅན་གཟན་གཏུམ་པོའི་རིགས་ལུས་སྦོམ་ཞིང་རྐང་ལག་རགས་ལ་སྡེར་མོ་ཆེ་བ་སོག་པ་འབུར་དུ་མངོན་ཞིང་མཇུག་མ་ཐུང་ལ་མིག་ཆུང་བ་ལུས་སྟོབས་ཤིན་ཏུ་ཆེ་བ་ཞིག་གོ །
དྲེལ,འོ་འཐུང་སྲོག་ཆགས་ཀྱི་རིགས་ཤིག་སྟེ། རྟ་དང་བོང་བུ་བསྡེབས་པ་ལས་བྱུང་བ་སྟེ། ཕལ་ཆེར་སྤུ་མདོག་རྐྱང་ནག་མང་ཞིང་ཚེ་རིང་ལ་ཤུགས་བཟང་བ་སྤྱིར་བཏང་རིགས་རྒྱུད་མེད་པ་ཞིག་གོ །
དྲེས་མ,སྔོ་ལྡུམ་གྱི་རིགས། ལོ་མ་ལྗང་སྐྱ་ཕྲ་ལེབ་རིང་བ་རལ་གྲིའི་དབྱིབས་ཅན་ཚོམ་བུར་སྐྱེ་བ། མེ་ཏོག་སྔོ་སྐྱ་འདབ་གསུམ་པ། འབྲས་བུ་འཇོང་རིང་ནང་དུ་ས་བོན་ཟླུམ་རིལ་སྒང་གསུམ་གྱིས་ཁེངས་པ་ཞིག་གོ །
དྲོ་བའི་རླབས་རྒྱུན། དྲོད་རྒྱུན,སའི་གོ་ལའི་འཕྲེད་ཐིག་གི་ཚད་དམའ་ས་ནས་མཐོ་སར་རྒྱུ་བའི་རྒྱ་མཚོའི་རླབས་རྒྱུན་ཏེ། རླབས་རྒྱུན་དེའི་ཆུའི་དྲོད་ཚད་ནི་གང་དུ་སླེབས་པའི་ཆུའི་དྲོད་ཚད་ལས་མཐོ་བས་དེ་ཉིད་བརྒྱུད་པའི་ལམ་གྱི་མཁའ་དབུགས་ཀྱང་བཞའ་ཚན་ཅན་དུ་སྒྱུར་བར་བྱེད་དོ། །
དྲོད་ཁང༌,དགུན་ཁར་སྔོ་ཚལ་དང་མེ་ཏོག་སོགས་འདེབས་གསོའི་ཆེད་དུ་ཉི་འོད་མི་བསྒྲིབས་ཤིང་ལྷགས་གྲང་ཁེག་པའི་ཤེལ་དང་འགྱིག་ཤོག་དྭངས་མོ་སོགས་ལས་བཟོས་པའི་དྲོད་འཁྱིལ་སའི་ཁང་པའོ། །
དྲོད་ཁང༌,འབྲོག་ཁུལ་དུ་ཕྱུགས་ཁང་སོགས་བྱེད་པའི་འགྱིག་ཤོག་དང་ཤེལ་སོགས་ཀྱི་ཁེབས་ཅན་གྲང་འགོག་དྲོད་སྲུང་གི་ཁང་པ་དགུན་དུས་ནང་དུ་སྔོ་ཚལ་སོགས་འདེབས་རུང་བ་ཞིག་གོ །
དྲོད་ཁུལ,སའི་གོ་ལའི་ལྷོ་བྱང་གི་ཉི་མ་ལྡོག་ཐིག་ནས་ལྷོ་བྱང་གི་གླིང་སྣེའི་མུ་ཁྱུད་བར་གྱི་ཉི་འོད་གསེག་འཕྲོ་བྱེད་པའི་ས་ཁུལ་དག་སྟེ། དེར་དུས་བཞིའི་དབྱེ་བ་གསལ་ཞིང་ནམ་ཟླ་ཅུང་ཟད་དྲོན་པོ་ཡིན་པས་དྲོད་ཁུལ་ཞེས་བྱ་ཞིང༌། དེ་དག་གི་རྒྱ་ཁྱོན་བསྡོམས་པས་སའི་གོ་ལའི་ཕྱི་ངོས་རྒྱ་ཁྱོན་ཡོངས་ཀྱི་ཕྱེད་ཀ་ཡན་ཆད་ཙམ་ཟིན་ཏོ། །
དྲོད་ཁྱད,དྲོད་ཚད་ཀྱི་ཁྱད་པར་ཏེ། ནམ་རྒྱུན་ཉིན་རེའི་ཆེས་མཐོའི་དྲོད་ཚད་དང་ཆེས་དམའ་བའི་དྲོད་ཚད་བར་གྱི་ཁྱད་པར་རོ། །
དྲོད་ཁྱབ་འགྱེད,ཚ་དྲོད་ཀྱི་ངད་རྣམས་རང་གི་འབྱུང་གནས་གང་ཡིན་པ་དེ་ལས་ཕྱོགས་བཞིར་ཁྱབ་པར་འཕྲོ་བའམ་འགྱེད་པ་སྟེ། ཉི་འོད་ཕྱོགས་ཀུན་སྤྲོ་བ་ལྟ་བུའོ། །
དྲོད་གཅོད་པང༌,དྲོད་འོང་བ་འགོག་བྱེད་ཀྱི་པང་ལེབ་བོ། །
དྲོད་ཆེན,ཡུལ་མི་འདྲ་བ་ལ་ལྟོས་ནས་དྲོད་ཆེན་བརྩི་ཚུལ་མི་འདྲ་སྟེ། དཔེར་ན། བཞུ་སྦྱངས་ལས་ཐོན་པའི་དངོས་པོ་སེ་དྲོད ༡༠༠༠ ཡས་མས་སུ་སླེབས་པ་དང༌། ནམ་ཟླའི་སེ་དྲོད ༣༥ ཡན་ལ་སླེབས་པ་ན་དེ་དང་དེའི་དྲོད་ཚད་མཐོ་ཤོས་སུ་བརྩི་བ་ལྟ་བུའོ། །
དྲོད་ཐབ,དྲོད་རླངས་ཀྱིས་ཆུ་བསྐོལ་སའི་ཐབ་ཀའོ། །
དྲོད་ཚད་དམའ་ཤོས,དུས་ཚོད་དང་བར་སྣང་ངེས་ཅན་ཞིག་གི་ནང་དུ་མཁའ་རླུང་གི་དྲོད་ཚད་དམའ་ཤོས་སུ་སླེབས་པ་སྟེ། སྤྱིར་བཏང་དུ་ས་ཆ་དེའི་ཐོ་རངས་སྐབས་སུ་འབྱུང་ངོ༌། །
དྲོད་ཚད་མཐོ་ཤོས,དུས་ཚོད་དང་བར་སྣང་ངེས་ཅན་ཞིག་གི་ནང་དུ་མཁའ་རླུང་དྲོད་ཚད་མཐོ་ཤོས་སུ་སླེབས་པ་སྟེ། ཉིན་གཅིག་གི་དྲོད་ཚད་མཐོ་ཤོས་ནི་ས་ཆ་དེའི་ཆུ་ཚོད ༡༤ པ་ཡས་མས་སུ་འབྱུང་ངོ༌། །
དྲོད་ཚད,མཁའ་དབུགས་སོགས་ཀྱི་དྲོད་མཐོ་དམན་གྱི་ཚད་དོ། །
དྲོད་འགྱུར་སྲོག་ཆགས,རང་གི་ལུས་སྟེང་ན་དྲོད་གཏན་འཇགས་པ་མེད་པས་ཕྱིའི་དྲོ་གྲང་དང་མཐུན་པར་ལུས་དྲོད་འགྱུར་བའི་སྲོག་ཆགས་ཀྱི་རིགས་ཏེ། སྦལ་སྦྲུལ་ཉ་སོགས་ལྟ་བུ་སྟེ། དེ་དག་ལ་ཁྲག་གྲང་སྲོག་ཆགས་ཞེས་ཀྱང་ཟེར་རོ། །
དྲོད་འཇལ་ཆས། དྲོད་ཁྲ,དྲོད་ཚད་འཇལ་བྱེད་ཀྱི་ཡོ་བྱད་དོ། །
དྲོད་འདོན་ཆས,ཁང་པའི་ནང་དུ་དྲོད་སྐྱིལ་བྱེད་ཀྱི་གློག་ཆས་སོ། །
དྲོད་འཛིན་གཤིས་ནུས,དངོས་པོ་གང་རུང་ལ་ཡོད་པའི་ཚ་དྲོད་མི་ཡལ་བར་སྲུང་ཞིང་ཡུན་རིང་དུ་འཛིན་ཐུབ་པའི་དངོས་པོའི་ནུས་པའོ། །
དྲོད་འཛིན་གྱང༌,དྲོད་མི་ཡལ་བར་སྲུང་ཞིང་ཡུན་རིང་དུ་འཛིན་པར་བྱེད་ཐུབ་པའི་གྱང་གི་རིགས་སོ། །
དྲོད་འཛིན་ཇ་ཀོང༌། དྲོད་ཕོར། དྲོད་ཀོང༌,ཚ་དྲོད་ཡུན་རིང་དུ་མི་ཡལ་བར་འཛིན་ཐུབ་པའི་ཤེལ་ལམ་ལྕགས་སོགས་ཀྱི་ཕོར་བ་ཟླུམ་རིང་ཁ་གཅོད་ཅན་གྱི་རིགས་སོ། །
དྲོད་འཛིན་ཐབ་ཀ,དྲོད་ཡུན་རིང་དུ་མི་ཡལ་བར་འཛིན་ཐུབ་པའི་ཐབ་ཀ་ཞིག་གོ །
དྲོད་འཛིན་རླངས་འཁོར,སྔོ་ཚལ་དང་ཤིང་ཏོག་དང་ཤ་དང་ཚ་ཟས་སོགས་འཁྱེར་བའི་དྲོད་འཛིན་གྱི་བྱེད་ནུས་ཅན་གྱི་རླངས་འཁོར་གྱི་རིགས་སོ། །
དྲོད་འཛིན་སྒམ,དྲོད་མི་ཡལ་བར་འཛིན་པར་བྱེད་ཐུབ་པའི་སྒམ་མོ། །
དྲོད་རྟགས,དྲོད་ཚད་འཇལ་བའི་ཡོ་བྱད་དག་གི་སྟེང་དུ་བཏབ་པའི་གཏན་ཁེལ་གྱི་ཚད་རྟགས་སོ། །
དྲོད་རླངས,༡ ཁྲོ་ཐབ་ཁང་དུ་བསྐོལ་བའི་ཆུ་ཚན་ནམ་ཆུ་ཚན་གྱི་དྲོད་རླངས་སྦུ་གུར་དྲངས་ཏེ་རྩིགས་པ་དང་ལྡེབས་སུ་སྤྲད་པའི་བསྒྲིག་ཆས་བརྒྱུད་ནས་ཁང་པའི་ནང་དུ་འགྱེད་པའི་དྲོད་རླངས་དང༌། ༢ དེའི་བསྒྲིག་ཆས་སོ། །
དྲོད་སེལ་ཆས,འཕྲུལ་ཆས་སོགས་ཀྱི་ནང་གི་དྲོད་སེལ་བར་བྱེད་པའི་ཡོ་བྱད་ཅིག་གོ །
དྲོད་སྐྱེལ,གཞིས་ཁང་དང་གཞུང་ལས་ཁང་སོགས་སུ་དྲོད་འདོན་སྤྲོད་བྱེད་པའོ། །
དྲོད་སྙོམ,མཁའ་དབུགས་དྲོ་གྲང་སྙོམ་བྱེད་ཀྱི་འཕྲུལ་ཆས་ཏེ། ཁང་པ་དང་གྲུ་ཤག་དང་རླངས་འཁོར་སོགས་ཀྱི་ནང་དུ་མཁའ་དབུགས་ཀྱི་དྲོད་ཚད་དང་རླན་ཚད་དང་རླུང་རྒྱུན་སོགས་དགོས་མཁོ་ལྟར་སྙོམ་པར་བྱེད་ནུས་པའོ། །
དྲོད་སྙོམ་རླུང་འབུད་སྒོ,དྲོད་སྙོམ་གྱི་རླུང་ཕྱིར་འོང་བའི་སྒོའོ། །
དྲོད་སྲུང༌། དྲོད་འཛིན,དྲོད་ཚད་མི་ཡལ་བར་སྲུང་བའམ་ཡུན་རིང་དུ་འཛིན་པར་བྱེད་པའོ། །
དྲྭ་གནས,འབྲེལ་དྲྭའི་སྟེང་གི་དྲྭ་ཚུགས་རྣམས་ཀྱི་ས་གནས་སོ། །
དྲྭ་གསུམ་གཅིག་དྲིལ,གློག་འཕྲིན་དྲ་བ་དང་རྩིས་འཕྲུལ་དྲ་བ་དང་རྒྱང་སྒྲོག་བརྙན་འཕྲིན་དྲ་བ་གསུམ་པོ་གཅིག་ཏུ་དྲིལ་བའི་འཕྲིན་གཏོང་གི་རྣམ་པ་ཞིག་གོ །
དྲྭ་གྲུག,གྲུག་ཐང་ནར་མོའི་དབུས་སུ་དྲ་བས་མཚམས་བཅད་པའི་ཕྱོགས་གཉིས་ནས་ལུས་རྩལ་པ་དག་གིས་ཕན་ཚུན་ལ་གྲུ་གུ་འཕེན་རེས་བྱས་ནས་རྒྱལ་ཕམ་རྩོད་པའི་ལུས་རྩལ་གྱི་རྣམ་གྲངས་ཤྀག་གོ །
དྲྭ་འགོག,ཕྲེང་གྲུག་རྩེད་སྐབས་དྲ་བའི་སྟེང་ནས་ཕ་རོལ་གྱིས་གྲུ་གུ་ཚུར་འཕང་བ་འགོག་སྟངས་ཤིག་གོ །
དྲྭ་འགྲོས,སྐར་ཆ་གཅིག་གི་ཡུན་ལ་འཕྲིན་བརྡ་མང་ཉུང་ཇི་ཙམ་བགྲོད་ཐུབ་པའི་འགྲོས་ཚད་ཀྱི་མགྱོགས་དལ་ལོ། །
དྲྭ་འཇུག། དྲ་བར་འཇུག,རྩིས་འཕྲུལ་དྲ་བ་ལ་འཇུག་པའམ་དྲ་བའི་སྟེང་དུ་བྱ་བ་བྱེད་པའོ། །
དྲྭ་འདྲུད་ཉ་གྲུ,ཉ་རྒྱ་དྲུད་ནས་རྒྱང་རིང་དུ་འགྲོ་བའི་ཉ་གྲུ་ཞིག་གོ །
དྲྭ་འཕྲིན,དྲ་བ་ལ་བརྟེན་ནས་གཏོང་རྒྱུའི་འཕྲིན་སྣ་ཚོགས་པའོ། །
དྲྭ་འབྲེལ,བསྒྲིག་ཆས་དུ་མའམ་དྲ་བ་ཆུང་ངུ་དུ་མ་ཕན་ཚུན་དྲ་བར་འབྲེལ་བའོ། །
དྲྭ་ཡིག,གློག་རྡུལ་ཡིག་སྒམ་བརྒྱུད་ནས་པར་རིས་དང་སྒྲ་གཟུགས་སོགས་ཀྱང་ཟུར་དུ་བཏགས་ཏེ་བསྐུར་རུང་བའི་དྲ་བའི་འཕྲིན་ཡིག་གོ །
དྲྭ་ལུང༌,དྲ་བ་འཛིན་པར་བྱེད་པའི་སྤྱིའི་ལུང་ཐག་གོ །
དྲྭ་ལྷེ,རྩིས་འཕྲུལ་དྲ་བའི་དྲྭ་ཚུགས་སོ་སོའི་ལྡེབ་ངོས་ཏེ་བརྡ་འཕྲིན་འཚོལ་སའི་གནས་སོ། །
དྲྭ་ཤག,ཆེད་དུ་དྲ་བར་འཇུག་པའི་ལས་གཉེར་བྱེད་པའི་གནས་སོ། །
དྲྭ་སྐུད,རྩིས་འཕྲུལ་དང་འབྲེལ་དྲྭ་སྦྲེལ་བྱེད་ཀྱི་གློག་ཐག་གོ །
དྲྭ་སྡོམ,དྲ་བར་འཇུག་པའི་ལས་ལ་ཞེན་པ་ཐལ་ཆེས་པའི་མིའོ། །
དྷིས་བྲོ་ཁང༌,དྷིས་སི་ཁོ་ཞེས་པའི་ཞབས་བྲོ་འཁྲབ་སའི་ཁང་པའོ། །
ན་གཞོན,ལོ་ན་བཅོ་བརྒྱད་མ་ལོན་པའི་བུ་དང་བུ་མོའོ། །
ན་བུན་བུ་མོ,སྙི་ལུས་སྲོག་ཆགས་ཀྱི་རིགས་ཏེ། རུས་སྐོགས་དུང་འདྲའི་ནང་དུ་གནས་ཤིང༌། མགོ་ལ་རེག་བྱེད་ཀྱི་རྭ་ཆ་གཉིས་སྐྱེས་པ་ལས་རྗེས་མ་གཉིས་ཀྱི་རྩེ་མོར་མིག་གཉིས་ཡོད་པ། ལུས་ལས་འབྱར་གཤེར་ཐོན་ཞིང་ལུས་མདངས་སེར་སྐྱ་རླན་གཤེར་ཆེ་སར་འཚོ་ལ་ན་བུན་འཐིབས་པ་སོགས་ཀྱི་སྐབས་སུ་ཕྱིར་འབྱུང་བས་དེ་ལྟར་དུ་ཐོགས་སོ། །
ན་མཉམ,ཕན་ཚུན་ན་ཚོད་མཉམ་པའོ། །
ན་ཚོད,མིའམ་སྐྱེ་དངོས་ཀྱི་ལོ་ན་རྒན་གཞོན་གྱི་ཚད་དོ། །
ན་ཟླ,ན་ཚོད་འདྲ་བའོ། །
ན་འགྱུར་སྐབས,མི་རྣམས་དར་མ་ནས་རྒན་པར་འགྱུར་བའི་བར་བརྒལ་གྱི་དུས་སྐབས་ཤིག་སྟེ། བུད་མེད་རང་ལོ ༤༥ ནས ༥༥ བར་དུ་ཁམས་དམར་འབྱུང་ཁུངས་ཀྱི་ནུས་པ་ཉམས་པས་ཟླ་མཚན་འབབ་མཚམས་འཆད་པ་དང༌། སྐྱེས་པ་རང་ལོ ༥༥ ནས ༦༥ བར་དུ་རླིག་འབྲས་རིམ་བཞིན་འཁུམས་ཤིང་ཁུ་བ་ཇེ་ཉུང་དུ་འགྲོ་བའི་སྐབས་སོ། །
ན་འཚམ། ལོ་རན,བྱིས་པ་སློབ་གྲྭར་འགྲོ་བར་འཚམ་པའི་ལོ་ནའི་ཚད་དུ་སོན་པའོ། །
ན་ཤྭ,འོ་འཐུང་སྲོག་ཆགས་ཤྭ་བའི་རིགས་ཏེ། རྟག་པར་རི་ཤོད་དང་ན་བ་དང་ ཤིང་ཕྲན་གྱི་ཁྲོད་སོགས་རླན་སར་གནས་ཤིང་ལུས་དབྱིབས་ཤྭ་ཁྲ་དང་འདྲ་ལ་སྤུ་མདོག་དམར་ཁམ། ཨོག་བཞི་དཀར་བ། རྒལ་རྒྱུད་ནག་སྨུག་ཏུ་མངོན་པ་ཞིག་གོ །
ན་སྤང༌,སྟེང་དུ་རྩྭ་སྐྱེས་ཤིང་འོག་རླན་གཤེར་དང་བཅས་པ་སྟེ་ན་ཐང་ངོ༌། །
ན་སྨི,རིང་ཚད་འཇལ་བྱེད་ཀྱི་རྩི་གཞི་ཞིག་སྟེ། ན་སྨི་ཞེས་དབྱིན་སྐད་ཟུར་ཆག་ཅིང༌། སྨི་གཅིག་གི་ས་ཡའི་ཆ་གཅིག་གོ །
ནག་ཆང༌,བུད་མེད་དང་ཆང་གི་བསྡུས་ཚིག་གོ །
དྲྭ་གྲོགས,དྲ་བའི་སྟེང་ནས་བསྒྲིགས་པའི་གྲོགས་པོའོ། །
དྲྭ་ཆུང༌,ས་ཁོངས་ཆུང་ངུའི་ནང་གློག་རྡུལ་རྩིས་འཕྲུལ་མང་དག་དང་དན་གྲངས་འཕྲིན་གཏོང་བསྒྲིག་ཆས་ཐད་ཀར་འབྲེལ་མཐུད་བྱས་པ་ལས་གྲུབ་པའི་དྲ་བའོ། །
དྲྭ་ཆེན,དྲྭ་ཆུང་མང་པོ་མཉམ་དུ་སྦྲེལ་བ་ལས་གྲུབ་པའི་རྩིས་འཕྲུལ་འཕྲིན་དྲྭ་སྟེ། སྤྱི་ལེ་གྲུ་བཞི་མ་བཅུ་ཕྲག་དུ་མ་ནས་སྟོང་ཕྲག་དུ་མར་ཁྱབ་ནུས་པ་ཡིན་ནོ། །
དྲྭ་ཐོག་ཉོ་འཚོང༌,དྲ་བ་བརྒྱུད་ནས་ཉོ་ཚོང་བྱེད་པའོ། །
དྲྭ་ཐོག་ཐོབ་དཔང༌,རང་གི་མཛུབ་རྗེས་དང་རུས་མིང་དང་ཐོབ་དཔང་གི་ཨང་གྲངས་དང་པར་དང་གང་དུ་ལས་ཀ་བསྒྲུབ་ཡུལ་གྱི་ལས་ཁུངས་སོགས་ཀྱི་གནས་ཚུལ་རྣམས་བཀོད་པའི་ཨང་ཀིའི་རང་བཞིན་གྱི་ཐོབ་ཐང་དཔང་ཡིག་ཅིག་གོ །
དྲྭ་ཐོག་དངུལ་ཁང༌,ལས་སྒོ་ཐམས་ཅད་རྩིས་འཕྲུལ་དྲ་བའི་ཐོག་ནས་བྱེད་པའི་དངུལ་ཁང་ངོ༌། །
དྲྭ་ཐོག་དཔེ་ཚོང་ཁང༌,རྒྱལ་སྤྱིའི་འབྲེལ་དྲྭ་བརྒྱུད་ནས་དཔེ་ཆ་འཚོང་བར་བྱེད་པའི་དཔེ་ཚོང་ཁང་ངོ༌། །
དྲྭ་ཐོག་པར་སྐྲུན,གློག་རྡུལ་ཡིག་ཆ་རྣམས་འབྲེལ་དྲྭའི་ཞབས་ཞུ་འཕྲུལ་ཆའི་ནང་དུ་བཅུག་ནས་དེ་ཉིད་གཞན་ལ་བཙོང་བའམ་སྦྱིན་པ་དང༌། ཡང་ན་དེ་ཉིད་པར་དུ་བསྐྲུན་ནས་བཙོང་བའོ། །
དྲྭ་ཐོག་མིང་ཤོག,དྲ་བའི་ཐོག་ནས་བཟོ་ཞིང་གཞན་ལ་གཏོང་རུང་བའི་མིང་ཤོག་གོ །
དྲྭ་ཐོག་སློབ་གྲྭ,འབྲེལ་དྲྭ་ལ་བརྟེན་ནས་མང་འཕྲིན་ནམ་གློག་རྡུལ་འཕྲིན་བརྡའི་ལག་རྩལ་གྱིས་རྒྱང་རིང་པོར་སློབ་ཁྲིད་བྱེད་པའི་སློབ་གྲྭའོ། །
དྲྭ་དམངས,འབྲེལ་དྲྭ་བཀོལ་བདག་སྟེ་དེ་རུ་ཞུགས་པའི་མི་དམངས་སོ། །
དྲྭ་པར,དྲ་བའི་སྟེང་དུ་བཀོད་པའི་ཚགས་པར་དང་དུས་དེབ་རྩོམ་རིག་གི་རྩོམ་ཡིག་སོགས་ཀྱི་པར་གཞིའོ། །
དྲྭ་བརྒལ,དྲྭ་གྲུག་སོགས་རྩེ་བའི་སྐབས་སུ་གྲུ་གུ་འགོག་དྲྭའི་ཕ་རོལ་ཏུ་བརྒལ་བའོ། །
དྲྭ་བྱང༌,དྲྭ་མཐུད་བྱང་བུ་ཞེས་པའི་ཚིག་སྡུད་དོ། །
དྲྭ་མཐུད,འཕྲིན་དང་གློག་གི་དྲ་བ་ཕྱོགས་རེ་བ་རྣམས་དྲ་བ་སྤྱི་དང་མཉམ་དུ་སྦྲེལ་བའོ། །
དྲྭ་མཐུད་བྱང་བུ། དྲྭ་བྱང༌,རྩིས་འཕྲུལ་དང་འཕྲིན་དྲྭའི་སྐུད་པ་སྦྲེལ་བྱེད་བྱང་བུའི་དབྱིབས་དང་འདྲ་བའི་སྲ་ཆས་ཤིག་གོ །
དྲྭ་མཛའ,དྲྭ་ཐོག་ནས་མཛའ་གྲོགས་སྒྲིག་པའོ། །
དྲྭ་མོལ,དྲ་བ་བརྒྱུད་ནས་གཏམ་མོལ་བར་བྱེད་པའོ། །
དྲྭ་ཚུགས,ཁེ་ལས་སམ་རྩ་འཛུགས་དང་མི་སྒེར་གྱིས་དྲ་བའི་སྟེང་ནས་བཙུགས་པའི་གནས་སོ། །
དྲྭ་ཞེན་པ,རྩིས་འཕྲུལ་དྲ་བ་ལ་ཨ་འཐས་སུ་ཞེན་པའི་མིའོ། །
དྲྭ་འགག,དྲ་བ་མི་འདྲ་བ་གཉིས་མཐུད་བྱེད་ཀྱི་མདོ་འགག་ལྟ་བུའི་བསྒྲིག་ཆས་ཤིག་གོ །
ནག་ཉེས་བཟོ་བ། ཉེས་བཟོ,སྤྱི་ཚོགས་ལ་གནོད་སྐྱོན་གཏོང་བའམ་ཁྲིམས་ལུགས་ཀྱི་ཆད་པ་ཕོག་པའི་བྱ་བ་སྒྲུབ་པའོ། །
ནག་ཉེས་བཟོས་ཚད,ཁྲིམས་འགལ་ནག་ཉེས་བཟོས་པའི་སྡུར་གྲངས་ཀྱི་ཚད་དོ། །
ནག་པང༌། སྒོ་སམ,ཤེལ་དང་ཤིང་སོགས་ལས་བྱས་ཤིང་ངོས་སུ་ས་སྙུག་སོགས་ཀྱིས་ཡི་གེ་འབྲི་ཆོག་པའི་པང་ལེབ་ཅིག་གོ །
ནག་པང་གསར་འགྱུར། པང་གསར,ནག་པང་གི་ཐོག་ཏུ་བྲིས་པའི་གསར་འགྱུར་རོ། །
ནག་བྲིས,ནག་ཁམ་ཆེ་བར་བྲིས་པའི་ཡིག་གཟུགས་ཤིག་གོ །
ནག་ཚོགས,ལྐོག་ཏུ་ངན་འབྲེལ་གྱིས་ཇག་ཁྲམ་སོགས་ཚུལ་མིན་གྱི་བྱ་སྤྱོད་སྣ་ཚོགས་བྱེད་པའི་རྩ་འཛུགས་ཅན་གྱི་ཚོགས་པའོ། །
ནག་ཤོག,༡ སྤྱི་ཚོགས་ཁྲོད་དུ་ལྐོག་ནས་ཁྲིམས་དང་མི་མཐུན་པའི་བྱ་བ་སྤེལ་མཁན་གྱི་ནག་པོའི་ཤོག་ཁག་དང༌། ༢ ཤོག་ཁག་དེ་རུ་ཞུགས་པའི་མིའོ། །
ནགས་ཐོན,ཤིང་ཆས་དང་ནགས་ཚལ་རྩི་ཤིང་གི་རྩ་བ་དང་ལོ་མ། འབྲས་བུ། སོན། ཤྭ་མོའི་རིགས་དང་ནགས་ཁྲོད་ཀྱི་སྲོག་ཆགས་སོགས་ནགས་ལས་ཐོན་དངོས་ཀྱི་རིགས་སོ། །
ནགས་བྱི,འོ་འཐུང་སྲོག་ཆགས་ཀྱི་རིགས། ཕྱི་དབྱིབས་བྱི་བ་དང་འདྲ་བ། མཇུག་མ་ཆེ་ཞིང་རིང་བ། མཆོང་ལྡིང་ལ་མཁས་པ། ཐང་ཤིང་གི་སྡོང་པོར་གནས་འཆའ་ཞིང་ཤིང་འབྲས་དང་ཤིང་ལོ་གསར་པ་འབུ་སྲིན་སོགས་ཀྱང་ཟས་སུ་བྱེད་པ་ཞིག་གོ །
ནགས་ཚལ,རང་བྱུང་གི་ནགས་སྟུག་པོའི་ཚལ་ལོ། །
ནགས་ཚོམ། ནགས་ཚལ,འཛིངས་ཤིང་སྟུག་པོར་སྐྱེས་པའི་ནགས་ཀྱི་ཚལ་ལོ། །
ནགས་ར,ཤིང་ནགས་སྟུག་པོར་སྐྱེས་པ་ལས་གྲུབ་པའི་ར་བའོ། །
ནགས་རི,ནགས་ཚལ་གྱིས་ཁེབས་པའི་རིའོ། །
ནགས་ལས་འབྲེང་ལམ,ཤིང་ཆ་རྣམས་བར་སྣང་ནས་ལྕགས་ཐག་བརྒྱུད་དེ་འཁྱེར་བའི་ཐག་པའོ། །
ནགས་ལས,ནགས་ཀྱི་ཐོན་ཁུངས་བེད་སྤྱོད་དང་ནགས་ཚལ་འདེབས་འཛུགས་ལ་བརྟེན་ནས་ནགས་རིགས་ཐོན་རྫས་དང་ཤིང་ཆ་ཐོན་སྐྱེད་བྱེད་པའི་སྡེ་ཁག་གོ །
ནགས་ཤུལ་ནགས་བསྐྲུན,ནགས་ཚལ་བརླགས་ཤུལ་དུ་སླར་ཡང་ནགས་ཚལ་བསྐྲུན་པའོ། །
ནགས་སྦལ,སྐམ་གཤེར་གཉིས་ཀར་གནས་པའི་སྦལ་པའི་རིགས་ཤིག་གོ །
ནགས་སྲུང་ལས་གཞི,རང་བྱུང་ནགས་ཚལ་ལ་སྲུང་སྐྱོབ་བྱེད་པའི་ལས་གཞིའོ། །
ནགས་སྲུང་སྐོར་སྐྱོད,ནགས་ཚལ་སྲུང་སྐྱོང་གི་ཆེད་དུ་སྐོར་སྐྱོད་བྱེད་པའོ། །
ནང་ཁག,ལུས་ཀྱི་ནང་གི་ནད་ལ་གཤག་བཅོས་མི་བྱེད་པར་གཙོ་བོ་སྨན་རྫས་ལ་བརྟེན་པ་ལས་སྨན་བཅོས་བྱེད་པའི་སྨན་ཁང་གི་ཚན་ཁག་ཅིག་གོ །
ནང་ཁོངས། ནང་རོལ,རྒྱལ་ཁབ་བམ་ས་ཁུལ་གྱི་ཁོངས་མཚམས་ཀྱི་ནང་ངོ༌། །
ནང་ཁྲོལ,དོན་སྣོད་སོགས་ལུས་ཀྱི་ནང་ཁྲོལ་ལམ་ཕུང་པོའི་གྲུབ་ཆ་དག་གོ །
ནང་གཟི། ཆ་ལྟ,མིག་འབྲས་གདོང་ཕྱོགས་སུ་འཁོར་ནས་ནང་བལྟ་བྱེད་པའི་མིག་གོ །
ནང་གསོག,ནང་གི་གསོག་ཆས་ཀྱི་ཚིག་སྡུད་དོ། །
ནང་གི་གསོག་ཆས,རྩིས་འཕྲུལ་གྱི་དབུས་སྒྲིག་ཆས་ཀྱི་ནང་གི་དན་གྲངས་གསོག་ཆས་སོ། །
ནང་གོས,ཤ་ལ་སྦྱར་ནས་ནང་དུ་གྱོན་པར་བྱ་བའི་གོས་སོ། །
ནང་ཐོག། གནམ་ཁང༌,དཔངས་ཅུང་མཐོ་བའི་ཁང་པའི་ནང་གི་ཡས་ཀྱི་ཆར་བཅད་པའི་མལ་གནས་དང་དངོས་རྫས་གཞག་གནས་ཀྱི་ཁང་བུ་ཞིག་གོ །
ནང་བྱང༌,རྩིས་འཕྲུལ་གྱི་དབུས་སྒྲིག་ཆས་ཀྱི་ནང་གི་དན་གྲངས་གསོག་སའི་བྱང་བུའོ། །
ནང་འཁོར,རླངས་འཁོར་སོགས་ཀྱི་འཕང་ལོའི་ནང་གི་དབུགས་རྐྱལ་ལོ། །
ནང་འཁྲུག,རྒྱལ་ཁབ་བམ་མི་རིགས་གཅིག་གི་ནང་ཁུལ་དུ་བྱུང་བའི་དྲག་པོའི་འཐབ་འཁྲུག་གོ །
ནང་འཇུག་བསྒྲིག་ཆས,ནུས་པ་དང་འཕྲིན་བརྡ་སོགས་ནང་དུ་འཇུག་པའི་བསྒྲིག་ཆས་སོ། །
ནང་འཇུག,༡ དངོས་པོ་གང་རུང་ཕྱི་ནས་ནང་དུ་གཏོང་བ་དང༌། ༢ ཚོང་རྫས་སོགས་རྒྱལ་ཁབ་ཕྱི་ནས་ནང་དུ་འདྲེན་པ་དང༌། ༣ ནུས་པ་དང་འཕྲིན་བརྡ་སོགས་བསྒྲིག་ཆས་ཀྱི་ནང་དུ་འཇུག་པའོ། །
ནང་འདྲེན,ཚོང་རྫས་སོགས་རྒྱལ་ནང་དུ་འདྲེན་པའོ། །
ནང་འདྲེན་ཚོང་རྫས,ཕྱི་རྒྱལ་ནས་རྒྱལ་ནང་དུ་དྲངས་པའི་ཚོང་རྫས་སོ། །
ནང་འབབ་གཙང་པོ,ཕྱིའི་རྒྱ་མཚོར་མི་འབབ་པར་ནང་ཁུལ་གྱི་སྐམ་སའི་མཚེའུ་དང་རྫིང་བུ་སོགས་སུ་འབབ་པའམ་བྱེ་ཐང་དུ་འཐིམས་ནས་མེད་པར་འགྱུར་བའི་གཙང་པོའོ། །
ནང་ར,དབྱུག་གྲུག་ཐང་གི་ར་བ་ནང་མའོ། །
ནང་རྐྱེན,བྱ་དངོས་ཀྱི་ནང་ན་གནས་པའི་འཕེལ་རྒྱས་གྱི་རྩ་བའི་རྒྱུ་རྐྱེན་ནོ། །
ནང་ལྭ,སྟོད་གོས་ཀྱི་ནང་དུ་གྱོན་པའི་ལྭའམ་གོས་སོ། །
ནང་ཤ,གོས་ལྷམ་སོགས་ཀྱི་ནང་ཚངས་སམ་ནང་རས་སོ། །
ནང་སྙིང༌,ཕོ་ལོག་རིགས་ཀྱི་ནང་སྙིང་ངོ༌། །
ནང་སྙིང༌,དངོས་པོ་རྣམས་ཀྱི་ནང་གི་སྙིང་པོ་དང་ཡིག་ཆ་སོགས་ཀྱི་བརྗོད་བྱ་གཙོ་བོའོ། །
ནང་སྦྲེལ་དྲ་བ། ནང་དྲྭ,ལས་ཁུངས་སོགས་ཀྱི་ནང་ཁུལ་དུ་སྦྲེལ་བའི་རྩིས་འཕྲུལ་གྱི་དྲ་བའོ། །
ནང་སྲིད་ལས་ཁུངས,ནང་སྲིད་བློན་ཆེན་དང་ནང་སྲིད་ཁོང་མི་དུ་མ་ལས་གྲུབ་པའི་རྒྱལ་ཁབ་ཁ་ཤས་ལ་ཡོད་པའི་ཆེས་མཐོའི་སྲིད་འཛིན་ལས་ཁུངས་ཤིག་གོ །
ནད་ཁང༌,སྨན་ཁང་དུ་ནད་པ་བསྡད་ནས་སྨན་བཅོས་བྱེད་སའི་འདུག་ཁང་ངོ༌། །
ནད་ཁྲི,སྨན་ཁང་དུ་སྡོད་བཅོས་བྱེད་སྐབས་ནད་པ་ཉལ་སའི་མལ་ཁྲིའོ། །
ནད་གཞུག,ནད་གང་ཡང་རུང་བ་ཞིག་དྲག་པའམ་ནད་རྟགས་གཙོ་བོ་མེད་པར་གྱུར་པའི་རྗེས་སུ་ད་དུང་ཅུང་ཟད་ལུས་པའི་ནད་རྟགས་སོ། །
ནད་གཡོག,སྨན་པས་སྨན་བཅོས་བྱེད་པ་དང་བསྟུན་ནས་ནད་པའི་ནད་ཀྱི་གནས་ཚུལ་ལ་ལྟ་རྟོག་དང་རྒྱུས་ལེན་བྱེད་པ་དང༌། ནད་པའི་ཟ་འཐུང་འགྲོ་འདུག་གི་སྤྱོད་ལམ་ལ་ལྟ་སྐྱོང་བྱེད་པའོ། །
ནད་གཡོག། ནད་སྙོར,སྨན་ཁང་དུ་སྡོད་པའི་ནད་པའི་གམ་དུ་ལྟ་སྐྱོང་བྱེད་མཁན་གྱི་ཁྱིམ་མི་སོགས་སོ། །
ནད་དུག,༡ ཕྲ་སྲིན་ལས་ཆུང་ཞིང་ཕྲ་ཕུང་གི་གྲུབ་ཆ་མེད་པ་དང་ཕྲ་ཕུང་གསོན་པོ་ཁོ་ནའི་ནང་དུ་འཚོ་ཞིང་སྲོག་ཆགས་དང་སྐྱེ་དངོས་རྣམས་ལ་ནད་དམ་གནོད་སྐྱེད་པར་ནུས་པའི་སྐྱེ་དངོས་ཕྲ་མོ་དང༌། ༢ རྩིས་འཕྲུལ་གྱི་མ་ལག་དང་མཁོ་ཆས་སོགས་ལ་གནོད་པ་གཏོང་བ་དང་རྩིས་འཕྲུལ་ཕན་ཚུན་གྱི་བར་ལ་འགོ་བ་སོགས་དུག་གམ་ནད་ཀྱི་བྱེད་ལས་དང་མཚུངས་པའི་བརྡ་འཕྲིན་ནམ་མ་ལག་ཡིག་ཆ་ཞིག་གོ །
ནད་དུག་མཛོད། དུག་མཛོད,༡ ནད་དུག་གསོ་སྤེལ་བྱེད་སའི་འཁྱག་སྒྲོམ་སོགས་དང༌། ༢ རྩིས་འཕྲུལ་གྱི་ནད་དུག་གི་ངེས་ཚིག་གསོག་སའི་གནས་སོ། །
ནད་དེབ་སྒྲོམ,ནད་དེབ་གཞག་སའི་སྒྲོམ་མོ། །
ནད་དེབ། ནད་ཐོ,ནད་པའི་མིང་དང་ནད་ཀྱི་གནས་ཚུལ་དང་བཅོས་ཐབས་སོགས་བཀོད་པའི་ཐོ་ཡིག་གོ །
ནད་པའི་ཁྱིམ་མི,ནད་པའི་ཕ་མ་བཟའ་ཚང་བུ་ཚ་སོགས་ཁྱིམ་ཚང་དེ་ལ་གཏོགས་པའི་མིའོ། །
ནད་ཕོག་པ,ནད་དང་ལུས་ཟུངས་དྲི་མ་སོགས་རང་རང་གི་གནས་དང་ལྡང་ཚད་ལས་རྣམ་པར་གྱུར་ནས་ལུས་ལ་ནད་བྱུང་བར་གྱུར་པའོ། །
ནད་བཅོས་ངལ་གསོ,ནད་རྐྱེན་གྱིས་མལ་གསོ་བའོ། །
ནད་ཚབས་ཆེན,ནད་བབས་ཤིན་ཏུ་ལྕི་བའོ། །
ནད་ཡམས། རིམས་ནད,འགོ་ཞིང་མཆེད་པར་འགྱུར་བའི་རིམས་ནད་ཀྱི་རིགས་སོ། །
ནད་རྒྱུ,ནད་སློང་བར་བྱེད་པའི་རྒྱུའོ། །
ནད་སྲིན,མི་དང་སྐྱེ་དངོས་དག་ལ་ནད་འབྱུང་བར་བྱེད་པའི་ཕྲ་སྲིན་གྱི་རིགས་སོ། །
ནད་སྲིན,ཕྲ་སྲིན་སོགས་ནད་སློང་བར་བྱེད་པའི་ཕྲ་ཕུང་སྐྱེ་དངོས་དང་འཁྲི་འབུའི་རིགས་སོ། །
ནད་སྲིན་འདྲ་ཕུང༌,ཕྲ་ཕུང་སྐྱི་མོ་ཡོད་ལ་ཕྲ་ཕུང་གི་ལྡེབས་མེད་པའི་ཕྲ་ཕུང་གི་རིགས་ཞིག་སྟེ། དེ་ལ་ལྒང་དབྱིབས་དང་འདྲ་བའམ་སྐུད་དབྱིབས་སོགས་དབྱིབས་མི་འདྲ་བ་མང་དུ་ཡོད་པའི་གཞན་བརྟེན་གྱི་འཚོ་བ་བསྟེན་ཞིང་མི་དང་རྩི་ཤིང་ལ་ནད་གཞི་སློང་བར་བྱེད་དོ། །
ནད། ནད་རིགས,ནད་སྣ་ཚོགས་ཀྱི་སྤྱི་མིང་ངོ༌། །
ནན་གསང༌,ཡིག་ཆ་སོགས་གལ་ཆེ་ཞིང་གསང་བ་དམ་པོ་བྱ་དགོས་པའི་རིགས་སོ། །
ནས,བོད་ཡུལ་ནས་ཐོན་པའི་འབྲུ་རིགས་སྣ་ལྔའི་བྱེ་བྲག་ཅིག་སྟེ། འབྲུ་རྡོག་ཆེ་ལ་ཤུན་པ་སྲབ་ཅིང་མིང་གི་རྣམ་གྲངས་ལ་མཆུ་མ་དང་རྩི་དཀར་ཞེས་བྱའོ། འདི་ལ་ཁ་དོག་དང་ཆེ་ཆུང་སོགས་ཀྱིས་དབྱེ་བ་འགའ་ཡོད་དོ། །
ནི་རུ་ཧ་སྦུག,རྟུག་སྐམ་དང་གཞང་སྲིན་སོགས་ལ་སྨན་ཁུ་བླུག་བྱེད་ཀྱི་སྦུ་གུ་ཞིག་གོ །
ནི་རུ་ཧ། མས་བཏང༌,མས་ཏེ་བཤང་ལམ་ནས་སྨན་ཆུ་ཡར་ལ་བཏང་བའམ་བླུགས་ཏེ་རྟུག་སྐམ་སོགས་རྒྱུ་ལོང་གི་ནད་ཐུར་དུ་དྲངས་ནས་གཙང་བཤལ་བྱེད་པའི་སྨན་བཅོས་བྱེད་ཚུལ་ཞིག་གོ །
ནུ་ཁེབས,བུད་མེད་ཀྱི་ནུ་ཁེབས་སོ། །
ནུ་ཁེབས,བུད་མེད་ཀྱི་ནུ་མ་འགེབས་བྱེད་དོ། །
ནུ་ཚབས,བུད་མེད་ཀྱི་ནུ་མའི་གཤེར་རྨེན་ལ་ཚ་བ་རྒྱས་པའི་ནད་ཅིག་གོ །
ནུབ་ཀ་པེེད,ལོ་མ་ཟུར་གསུམ་དང་དབྱིབས་ཟླུམ་འཇོང༌། མདོག་ལྗང་ནག་གམ་སེར་ནག་ཅན་གྱི་སྔོ་ཚལ་ཞིག་གོ །
ནུབ་ཁུལ་གློག་བརྙན,ཨ་མེ་རི་ཁའི་ནུབ་ཕྱོགས་ཀྱི་ཁྱད་ཆོས་གཙོ་བོར་བཟུང་ནས་འཁྲབ་པའི་གློག་བརྙན་དང་ཟློས་གར་གྱི་རིགས་དང༌། ཁྱད་པར་དུས་རབས ༡༩ སྨད་ཀྱི་ཆར་བྱུང་བའི་ཨ་རིའི་ནུབ་ཁུལ་གྱི་འཚོ་བ་མཚོན་པའི་གློག་བརྙན་གྱི་རིགས་སོ། །
ནུབ་གོས,ནུབ་ཕྱོགས་པའི་རྒྱལ་ཁབ་དག་གི་ཆས་གོས་སོ། །
ནུབ་གླིང་རི་མོ,ནུབ་གླིང་གི་ལུགས་སུ་བྲིས་པའི་རི་མོ་སྣ་ཚོགས་པ་སྟེ། དེ་ཡང་འབྲི་བྱེད་ཀྱི་སྨྱུ་གུ་དང་ཚོན་རྒྱུ་མི་འདྲ་བའི་སྒོ་ནས་དབྱེ་བ་དུ་མ་ཞིག་ཡོད་དེ། དཔེར་ན། ཞན་སྨྱུག་རི་མོ་དང༌། སྣུམ་ཚོན་རི་མོ་དང༌། སོལ་བྲིས་རི་མོ་དང༌། ཆུ་ཚོན་རི་མོ་སོགས་ལྟ་བུའོ། །
ནུབ་ཆས,ནུབ་གོས་དང་འདྲའོ། །
ནུབ་བསྐྱོད་ཟིན་ཐོ,ཐང་རྒྱལ་རབས་ཀྱི་སྐབས་སུ་བྱོན་པའི་ཐང་གི་སློབ་དཔོན་སྡེ་སྣོད་གསུམ་པ་འཕགས་ཡུལ་དུ་ཕེབས་པའི་ལོ་རྒྱུས་ཟློས་ཏེ་བརྗོད་པའི་སྒྲུང་གཏམ་ཞིག་སྟེ། མིང་རྒྱལ་རབས་ཀྱི་སྐབས་སུ(吴承恩)ཝུའུ་ཁྲིང་ཨིན་ཞེས་བྱ་བས་བརྩམས་པར་གྲགས་སོ། །
ནུབ་ལུགས་གསོ་རིག,ཡོ་རོབ་གླིང་དང་མེ་གླིང་སོགས་ནུབ་ཕྱོགས་རྒྱལ་ཁབ་ནས་ཤར་ཕྱོགས་སུ་དར་བའི་གསོ་རིག་གོ །
ནུབ་ལུགས་སྨན་པ,ནུབ་ལུགས་གསོ་རིག་ལག་བསྟར་བྱེད་པའི་སྨན་པའོ། །
ནུབ་སྨན,ནུབ་ལུགས་གསོ་རིག་གི་སྨན་རྫས་སོ། །
ནུར་ཁུ,ནུར་འགྱུར་ཁུ་བ་སྟེ། སྤྱིར་བཏང་ལ་སྣུམ་དང་ཆུ་བསྲེས་པའོ། །
ནུར་འགྱུར,སྔར་མ་འདྲེས་པའི་གཤེར་བའི་དངོས་པོ་གཉིས་བསྲེས་ཏེ་ནུར་བའི་རྣམ་པར་གྱུར་པའོ། །
ནུར་འགྲོའི་སྲོག་ཆགས། ནུར་འབུ,སྒལ་མེད་སྲོག་ཆགས་ཀྱི་རིགས། རུས་པ་དང་རྐང་ལག་མེད་པ། ལུས་ནར་མོ་པགས་པའི་རྐྱོང་སྐུམ་གྱི་ཤུགས་ལ་བརྟེན་ནས་འགྲོ་བ་ཞིག་སྟེ། དེ་ལ་འབུ་དམར་ལྟ་བུའི་ལྷུ་ལུས་ཅན་གྱི་རིགས་ཤིག་དང༌། ཁྲག་འཇིབ་ཁོང་སྲིན་ལྟ་བུ་ལུས་ལེབ་མོ་ཅན་གྱི་རིགས་གཉིས་ཡོད་དོ། །
ནུས་ཁུངས,རང་བྱུང་ཁམས་ཀྱི་ཚ་དྲོད་དང་གློག་དང་འོད་དང་རྫས་འགྱུར་སོགས་ནུས་པ་དང་་རྣམ་པ་མི་འདྲ་བའི་ནུས་ཚད་ཀྱི་ཐོན་ཁུངས་སྣ་ཚོགས་པ་སྟེ། དེ་ལ་ཐོག་མའི་ནུས་ཁུངས་དང་གཉིས་པའི་ནུས་ཁུངས་ཀྱི་དབྱེ་བ་ཡོད་དཽ། །
ནུས་གྲོན,ནུས་ཆོད་ཟད་པར་གྱུར་པ་སྟེ། འཕྲུལ་ཆས་དང་ཡོ་བྱད་དག་ལ་ནང་འཇུག་གི་ནུས་ཆོད་དང་ཕྱིར་གཏོང་གི་ནུས་ཆོད་གཉིས་ཀྱི་བར་དུ་ཆེ་ཆུང་གི་ཁྱད་པར་བྱུང་བའོ། །
ནུས་གྲོན,གློག་ནུས་སམ་ཚ་ནུས་སོགས་གྲོན་པའམ་ཟད་པའོ། །
ནུས་མང་རླངས་འཁོར,བྱེད་ནུས་མང་པོ་ཅན་གྱི་རླངས་འཁོར་གྱི་རིགས་ཤིག་གོ །
ནུས་ཚད,དངོས་པོ་དག་གི་བྱེད་ནུས་ཀྱི་ཆེ་ཆུང་མཚོན་པར་བྱེད་པའི་དངོས་ཁམས་ཀྱི་ཚད་དེ། དབྱེ་ན་འགུལ་ནུས་དང་ཤུགས་ནུས་དང་ཚ་ནུས་དང་གློག་ནུས་དང་འོད་ནུས་དང་རྡུལ་ནུས་སོགས་ཡོད་དོ། །
ནུས་འདེམ་སྐོར་འཐེབ,པར་ཆས་སོགས་ལ་ཡོད་པའི་བྱེད་ལས་ཀྱི་ནུས་པ་སོ་སོ་འདེམས་པར་བྱེད་པའི་འཐེབ་ཆུང་ངུ་ནུས་པ་སོ་སོ་འབྱིན་པའི་གནས་སུ་བསྐོར་བར་བྱ་བའོ། །
ནུས་འབྲས,༡ ནུས་པ་དང་བྱེད་ཐབས་དང་རྒྱུ་རྐྱེན་དག་ཕྲད་པ་ལས་བྱུང་བའི་འབྲས་བུ་དང༌། ༢ འཁྲབ་སྟོན་གྱི་སྐབས་སུ་མིས་ཐབས་ཀྱིས་བྱས་པའི་འབྲུག་སྒྲ་གྲག་པ་དང་མེ་སྒྱོགས་ཀྱི་ལྡིར་སྒྲ་གྲག་པར་བྱེད་པ་སོགས་སྒྲ་བསྐྱེད་ཀྱི་ནུས་འབྲས་དང༌། ཉི་མ་ཆར་ནུབ་དང་ཁ་བ་འབབ་པ་སོགས་འོད་བརྙན་གྱི་ནུས་འབྲས་སོ། །
ནུས་ཡུན,ནུས་པ་ཅི་ཙམ་ལ་གནས་པའི་དུས་ཡུན་ནོ། །
ནུས་རིམ,༡ མ་རྡུལ་དང་ཆ་རྡུལ་དང་རྡུལ་ཕྲན་གྱི་སྙིང་པོ་རྣམས་རྣམ་པ་མི་འདྲ་བའི་གནས་དང་སྐབས་སུ་འཁོར་བསྐྱོད་བྱས་པ་ལས་བྱུང་བའི་ནུས་ཚད་ཀྱི་ཐང་གཞི་སྟེ། སྐས་ཀྱི་གདང་རིམ་ལྟ་བུ་ཁྱུད་འཁོར་མ་ཡིན་པའི་རིམ་པ་དང༌།༢ ནུས་པ་མཐོ་དམན་གྱི་རིམ་པའོ། །
ནུས་སྲི་གྲོན་ཆུང༌,ཆུ་དང་གློག་སོགས་ནུས་པའི་འབྱུང་ཁུངས་འཕྲོ་བརླག་ཏུ་མ་སོང་བར་འཛད་གྲོན་ཆུང་དུ་གཏོང་བའོ། །
ནུས་སྲི་གློག་སྒྲོན,གློག་ནུས་སྲི་བའམ་གྲོན་ཆུང་བྱེད་ཐུབ་པའི་གློག་སྒྲོན་ནོ། །
ནུས་སྲི་སྒྲོན་ཏོག,གློག་ནུས་གྲོན་ཆུང་བྱེད་ཐུབ་པའི་ཤེལ་ཏོག་གོ །
ནུས་སློང༌,སྐྱེ་བཅས་དངོས་པོའི་ནང་གི་དངོས་པོ་གང་རུང་ཞིག་ལ་ཟུག་སློང་བྱས་ཏེ་ནུས་པ་འདོན་དུ་འཇུག་པའོ། །
ནེ་ཙོ,འདབ་ཆགས་ཀྱི་རིགས་ཏེ། ལུས་བོངས་ཅུང་ཆུང་ལ་མགོ་ཆེ་བ། རྒྱབ་སྟོད་སྨད་དང་མཇུག་སྒྲོ་ལྗང་གུ། སྒྲོ་ཐུལ་ལ་མདངས་བཀྲ་ཞིང་མཆུ་སྒུར་ལ་དམར་བ། རྟག་པར་ཚ་ཁུལ་གྱི་ནགས་ཚལ་དུ་ཁྱུ་སྡོད་བྱེད་ཅིང༌། གཤོག་རྩལ་དང་གྲང་ལྷགས་བཟོད་སྟོབས་ཞན་པ། ཤིང་ཏོག་དང་ལོ་ཏོག་སོགས་བཟའ་བ། མི་སྐད་ཟློས་ཏེ་བརྗོད་ཤེས་པ་ཞིག་གོ །
ནེམ་ཁྲིའུ,ནང་དུ་ལྡེམ་རྩིབས་སོགས་བསྒྲིགས་ནས་བཟོས་པའི་ནེམ་ཞིང་འབོལ་བའི་འདུག་སྟེགས་ཀྱི་རིགས་སོ། །
ནོར་ཁུངས་འཛུགས་སྐྲུན,རྒྱུ་ནོར་གྱི་ཡོང་ཁུངས་གསར་གཏོད་དང་རྨང་གཞི་འདིང་བ་སོགས་བྱེད་པའོ། །
ནོར་ཁྲལ,རྒྱལ་ཁབ་ཀྱིས་མི་སྒེར་རམ་ཁེ་ལས་ཀྱི་རྒྱུ་ནོར་ལ་གཞིགས་ནས་བསྡུ་བའི་བསྡུར་ཚད་ངེས་ཅན་གྱི་དཔྱ་ཁྲལ་ལོ། །
ནོར་གཉེར,རྒྱུ་དངོས་དང་ནོར་དོན་བདག་གཉེར་བྱེད་པའོ། །
ནོར་དད,ནོར་རྫས་འཚོལ་བ་འབའ་ཞིག་བྱ་གཞག་ཐམས་ཅད་ཀྱི་སྙིང་པོར་འཛིན་པའི་ལྟ་བའོ། །
ནོར་དད་རིང་ལུགས,ནོར་རྫས་འཚོལ་བ་འབའ་ཞིག་བྱ་གཞག་ཐམས་ཅད་ཀྱི་སྙིང་པོར་འཛིན་པའི་བསམ་བློའམ་ལྟ་བའོ། །
ནོར་དོན་རྩིས་ཁྲ,ལས་ཁུངས་དང་སྡེ་ཁག་གི་ནོར་དོན་གཏོང་ཡོང་གསལ་པོར་བཀོད་པའི་རྩིས་ཐོའོ། །
ནོར་དོན་རྩིས་གཉེར། ནོར་རྩིས,ནོར་དོན་དང་རྩིས་གཉེར་བའི་བསྡུས་མིང་ངོ༌། །
ནོར་ལྗོན,ལྷ་སྒྲུང་ནང་དུ་སྤྲུགས་ཚེ་གསེར་དངུལ་དང་དོང་ཚེ་སོགས་འབབ་པའི་རིན་ཆེན་ལྗོན་པ་ཞིག་ཡིན་པར་བཤད་ཅིང༌། ཕྱིས་སུ་སྒོར་མོ་ཆད་མེད་དུ་ཡོང་བའི་གཞིར་གྱུར་པའི་མིའམ་དངོས་པོའི་དཔེར་བྱེད་དོ། །
ནོར་སྐྱོར,རྒྱུ་ནོར་གྱིས་རོགས་རམ་བྱེད་པའོ། །
ནོར་སྒམ,རྒྱུ་ནོར་རྩ་ཆེན་རྣམས་ཉར་ཚགས་བྱ་སའི་སྒམ་མོ། །
ནོར་སྲིད,སྲིད་གཞུང་ཚན་པས་ནོར་རྫས་གཏོང་ཡོང་ལ་དོ་དམ་བྱེད་པའི་བྱེད་སྒོའོ། །
ནོར་སྲིད་དཔལ་འབྱོར། ནོར་དཔལ,ནོར་སྲིད་དང་དཔལ་འབྱོར་གྱི་བསྡུས་མིང་ངོ༌། །
ནོར་སྲིད་མཚལ་ཡིག,ལོ་འཁོར་མོའི་ཡོང་སྒོ་ལས་འགྲོ་སོང་བརྒལ་བའི་ཆད་གྲངས་མཚལ་དམར་གྱིས་བྲིས་པའི་ཡི་གེའོ། །
ནོར་སྲིད་རྩིས་ཁོངས,ནོར་དོན་ལས་ཀའི་གྲ་སྒྲིག་གམ་འཆར་གཞིའི་གཞི་ཁྱོན་ནོ། །
པ་གླིང༌,ཚིགས་ཐུང་དང་ཚིགས་རིང་དང་རྟིང་ཚིགས་ཏེ་ཤིང་གི་སྦུ་གུ་གསུམ་དང་སྒྲ་དུང་བཅས་དུམ་བུ་བཞི་ལས་གྲུབ་པའི་རོལ་ཆས་ཤིག་སྟེ་དབྱིན་སྐད་ཀྱི་པ་སུན(bassoon)ཞེས་པའི་སྒྲ་ཡི་ཆ་ལས་མིང་དུ་བཏགས་པའོ། །
པ་ཏྲ,ཉ་པ་ཏྲའི་ཤུན་སྐོགས་སོ། །
པ་ར་མི་ཏ,རྟག་ལྗང་ཤིང་ཆེན་གྱི་རིགས་ཤིག་སྟེ། མཐོ་ཚད་སྤྱི་ཁྲི༢༠ཙམ་ཡོད་པའི་ལོ་མ་སྒོང་དབྱིབས། མེ་ཏོག་སྤུངས་སྐྱེས་ཟླུམ་དབྱིབས་ཆུང་བ་ཅན་ཞིག་གི་འབྲས་བུ་རྫ་མདོག་བཟའ་བར་རུང་བ་ཞིག་གོ །
པ་ལུམ,༡ ཤོན་ལྷུང་སྡོང་པོའམ་ཤིང་ཕྲན་ལོ་དབྱིབས་བྱ་སྒོང་མགོ་རྟིང་བསྒྱུར་བ་ལྟ་བུ་མེ་ཏོག་དཀར་པོ་འཆར་བ་འབྲས་བུ་དབྱིབས་རིལ་པོ་མདོག་སེར་པོའམ་དམར་སྨུག་ཅན་གྱི་སྡོང་པོ་དང༌། ༢ དེའི་སིལ་ཏོག་ཅིག་གོ །
པ་སེར,ཤྭ་མོའི་རིགས་མདོག་སེར་ལ་སྣུམ་པ་ཞིག་སྟེ། པ་སེར་ཞེས་པ་ཁམས་ཀྱི་འབའ་པའི་ཡུལ་སྐད་དོ། །
པགས་གསལ་གཤེར་ཁུ,པགས་མདངས་གསལ་བར་བྱེད་པའི་བྱུག་རྫས་ཤིག་གོ །
པགས་བརྟག,ནད་པར་སྨན་འཕྲོད་མིན་བརྟག་པར་བྱ་བའི་ཆེད་དུ་སྐྱི་པགས་ཀྱི་འོག་ཏུ་སྨན་ཁབ་བརྒྱབས་ཏེ་ཚོད་ལྟ་བྱེད་པའོ། །
པགས་བཤུ་གྲི། བཤུ་གྲི,སིལ་ཏོག་སོགས་ཀྱི་པགས་པ་བཤུ་བྱེད་ཀྱི་གྲིའུ་ཆུང་ངོ༌། །
པགས་མཉེན་ཆུ,ངོ་ལྤགས་མཉེན་པར་བྱེད་པའི་བྱུག་ཆུའཽ། །
པགས་ཚིལ་རྨེན,མིའམ་དུད་འགྲོའི་ལུས་ཀྱི་ཚིལ་སྣུམ་འབྱིན་པའི་རྨེན་བུ་སྟེ། པགས་པའི་ནང་དུ་གནས་ཤིང་ཤིན་ཏུ་ཆུང་བ་ཞིག་གོ །
པགས་འོག་ཕུང་ཚན,པགས་འོག་ཏུ་གནས་པའི་ཤ་ཚིལ་དང་ཁྲག་རྩ་དང་དབང་རྩ་སོགས་ཕུང་པོའི་ཚན་པའོ། །
པགས་རས། ཨ་ཅོར,ངོས་ཀྱི་སྐུད་མགོ་རྣམས་པགས་པའི་སྤུ་ཐུང་དང་འདྲ་བར་ཡོད་ཅིང་གདོང་བྱིས་དང་མལ་གོས་དང་ཁེབས་མ་སོགས་ཀྱི་རྒྱུ་ཚགས་ལྷོད་ཀྱི་རས་ཤིག་སྟེ། འདི་ལ་དབུས་སུ་ཨ་ཅོར་ཞེས་པ་སོག་སྐད་ཟུར་ཆག་པའོ། །
པང་གཅལ། མཐིལ་ཤིང༌,ཁང་པའི་མཐིལ་ལ་གཅལ་དུ་གདིང་རྒྱུའི་པང་ལེབ་བོ། །
པང་རྫ,ཁང་མཐིལ་སོགས་སུ་གདིང་རྒྱུའི་རྫ་དཀར་གྱི་པང་ལེབ་ཅིག་གོ །
པང་སྐྱ,ཤིང་ལེབ་ལས་བྱས་པའི་རྩིགས་པའི་བར་གཅོད་དོ། །
པང་སྐྱ,ཁང་པའི་བར་མཚམས་གཅོད་བྱེད་ཀྱི་ཤིང་ལེབ་ཀྱི་ཆོད་དོ། །
པད་ཁ,སྔོ་ལྡུམ་མམ་རྩི་ཤིང་གི་རིགས། སྡོང་བུ་ཕྲ་རིང༌། མེ་ཏོག་སེར་པོ། གང་བུ་རྭ་དབྱིབས། འབྲས་བུ་ཟླུམ་རིལ་ཞིབ་མོ་མང་དུ་ཐོགས་པ། འབྲུ་སྣུམ་གྱི་རྒྱུར་བྱ་བ་ཞིག་གོ །
པད་པ,ལུས་འཇོང་ལེབ་གཉེར་ཚིགས་ཅན། མགོ་མཇུག་ཏུ་འབྱར་བྱེད་ནུས་པ་ཅན་གྱི་བུ་ག་དང་ལྡན་ཞིང་སྲོག་འཚོའི་ནུས་པ་ཤིན་ཏུ་ཆེ་བ་ལུས་དུམ་བུར་བཅད་ཀྱང་སླར་སོས་པར་འགྱུར་བའི་ལྷུ་ལུས་སྲོག་ཆགས་ཀྱི་རིགས་ཤིག་སྟེ། ནང་གསེས་ཀྱི་རིགས་དུ་མ་མཆིས་ཤིང་ཕལ་ཆེར་ཆུ་ལ་གནས་ཏེ་མི་དང་ཕྱུགས་སོགས་ཀྱི་ལུས་ལ་འབྱར་ནས་ཁྲག་འཇིབ་པར་བྱེད་དོ། །
པད་མའི་གང་བུ,མེ་ཏོག་པད་མའི་འདབ་མ་ལྷུང་རྗེས་ཀྱི་སྐོགས་འབྲས་གང་བུ་ཅན་ནོ། །
པད་འབྲུ,མེ་ཏོག་པད་མའི་ས་བོན་ཏེ་དབྱིབས་འཇོང་ཟླུམ་དཀྱིལ་དུ་པད་སྙིང་ལྗང་གུ་ཡོད་ཅིང་ནང་དཀར་བ་སིལ་ཟས་སུ་བྱེད་པ་ཞིག་གོ །
པད་རྩ,མེ་ཏོག་པད་མའི་རྩ་བ་སྟེ། དབྱིབས་འཇོང་པོ་ཚིགས་ཅན། མདོག་དཀར་ལ་སེར་ཤས་ཆེ་བ། བཅད་ཤུལ་དུ་སྦུ་གུ་གཏུབ་པའི་བུ་ག་ལྟ་བུ་མང་དུ་མངོན་པ། བཟའ་ཚོད་དུ་བྱ་བར་རུང་བ་ཞིག་གོ །
པད་རྩའི་ཕྱེ་མ,པད་མའི་རྩ་བ་སྐམ་ནས་བཏགས་པའི་ཕྱེ་མའོ། །
པད་ལོག,པད་ལོག་གི་མིང་གཞན་ནོ། །
པད་ལོག,ལོ་གཉིས་སྐྱེ་བའི་སྔོ་ལྡུམ། ལོ་མ་ཆེ་ཞིང་རིམ་པར་བརྩེགས་ཏེ་ལྒང་དབྱིབས་སུ་ཆགས་ཤིང་མེ་ཏོག་སེར་པོ་ཅན་གྱི་མཐིང་མངར་སྔོ་ཚལ་གྱི་རིགས་ཤིག་གོ །
པད་ལོག,པད་ལོག་གི་འགྲེལ་བར་ལྟོས།
པད་ལོག,པད་ལོག་གི་འགྲེལ་བར་ལྟོས།
པད་ལོག,པད་ལོག་གི་འགྲེལ་བར་ལྟོས།
པདརྩ,མེ་ཏོག་པད་མའི་རྩ་བ་སྟེ། དབྱིབས་འཇོང་པོ་ཚིགས་ཅན། མདོག་དཀར་ལ་སེར་ཤས་ཆེ་བ། བཅད་ཤུལ་དུ་སྦུ་གུ་གཏུབ་པའི་བུ་ག་ལྟ་བུ་མང་དུ་མངོན་པ། བཟའ་ཚོད་དུ་བྱ་བར་རུང་བ་ཞིག་གོ །
པར་ཁྲལ,དཔེ་སྐྲུན་བྱེད་མཁན་གྱིས་པར་སྐྲུན་དངོས་པོའི་ཡོང་འབབ་ཀྱི་གྲོས་ཆད་ལྟར་བརྒྱ་ཆར་བཅལ་ཏེ། རྩོམ་པ་པོའམ་པར་དབང་གི་བདག་པོར་སྤྲད་པར་བྱ་བའི་ཁྲལ་དངུལ་ལོ། །
པར་གཞི,དཔེ་ཆའི་རྩོམ་སྒྲིག་བྱེད་ལུགས་དང་པར་སྒྲིག་ལུགས་སོགས་ལས་བྱུང་བའི་མི་འདྲ་བའི་ཁྱད་པར་དང་ལྡན་པའི་དེབ་ཀྱི་རྣམ་པའོ། །
པར་གཞི,གློག་བརྙན་སྟོན་བྱེད་ཀྱི་སྤྱིན་ཤོག་གོ །
པར་ཆས་ཐེངས་གཅིག་པ,ཐེངས་གཅིག་མ་གཏོགས་བཀོལ་སྤྱོད་བྱེད་དུ་མི་བཏུབ་པའི་པར་ཆས་ཀྱི་རིགས་སོ། །
པར་ཆས་རྐེད་ཁུག,རྐེད་དུ་གདགས་པར་བྱ་བའི་པར་ཆས་གཞུག་སའི་ཁུག་མའོ། །
པར་ཆས,འདྲ་པར་ལེན་བྱེད་ཀྱི་འཕྲུལ་ཆས་སོ། །
པར་དབང༌,དཔེ་སྐྲུན་གྱི་གན་རྒྱ་བཞིན་དུ་རྩོམ་པ་པོའམ་དཔེ་སྐྲུན་ཁང་ལ་ཡོད་པའི་པར་སྐྲུན་ནམ་བཀོད་སྒྲིག་གཞན་དག་བྱ་རྒྱུའི་དབང་ཆའོ། །
པར་དབང་ངོས,དཔེ་དེབ་ཀྱི་ནང་ནས་དཔེ་དེབ་དེའི་མིང་དང་རྩོམ་པ་པོ་དང་དཔར་སྐྲུན་པ་དང་འགྲེམ་སྤེལ་པ་རྣམས་ཀྱི་མིང་དང༌། པར་ཐེངས་དང་པར་དུས་ཀྱི་ལོ་ཟླ་དང་པར་གྲངས་དང་རིན་གོང་དང་དཔེ་རྟགས་བཅས་བཀོད་པའི་ལྡེབ་ངོས་སོ། །
པར་དེབ,པར་རིས་ཉར་ཚགས་བྱ་སའི་དེབ་བོ། །
པར་དེབ,འདྲ་པར་ཉར་ཚགས་བྱ་སའི་དེབ་བོ། །
པར་བཀྲུ་ཆས,འདྲ་པར་སྤྱིན་དྲིལ་འཁྲུད་བྱེད་ཀྱི་འཕྲུལ་ཆས་ཤིག་གོ །
པར་བདག,དྲྭ་ཚུགས་ཀྱི་གཙོ་ངོས་སམ་ཚན་པ་གཅིག་ལ་དོ་དམ་དང་བདག་སྐྱོང་བྱེད་མཁན་གྱི་མིའོ། །
པར་བཟོ,ལྕགས་དང་འགྱིག་སོགས་པར་འདེབས་བྱེད་ཀྱི་པར་གཞི་བཟོ་བའོ། །
པར་མའི་རྟགས,དཔེ་ཆ་དང་སྙི་ཆས་སོགས་པར་དུ་བསྐྲུན་ཚེ་ཡུལ་དང་རིགས་དང་དུས་སོགས་མི་ནོར་བའི་ཆེད་དུ་ཨང་ཡིག་སོགས་བཀོད་པའི་རྟགས་སོ། །
པར་འཁྲུད་ཆས,འདྲ་པར་འཁྲུད་བྱེད་ཀྱི་འཕྲུལ་ཆས་སོ། །
པར་འདེབས་བཟོ་གྲྭ། པར་གྲྭ,དཔེ་དེབ་སོགས་པར་དུ་འདེབས་པའི་བཟོ་གྲྭའོ། །
པར་འཛོལ,སྦྲག་དངོས་དང་ཤོག་ལོར་སོགས་ཀྱི་པར་བསྒྲིགས་ལ་ནོར་འཆུག་བྱུང་བའི་པར་གཞིའོ། །
པར་རིས,འདྲ་པར་རམ་རི་མོའམ་བཤུས་པར་རྣམས་ཀྱི་སྤྱི་མིང་ངོ༌། །
པར་རྐོ,ཤིང་ལེབ་དང་ལྕགས་རིགས་ངོས་སུ་ཡི་གེ་དང་རི་མོ་བརྐོས་ཏེ་པར་གཞི་བཟོ་བའོ། །
པར་རྒྱག,འདྲ་པར་ལེན་པའམ་རྒྱག་པའོ། །
པར་རྣམ,དཔེ་དེབ་ཀྱི་པར་ངོས་ཀྱི་རྣམ་པའོ། །
པར་ཤིང༌,ཡི་གེ་དང་རི་མོ་བརྐོས་པའི་པར་ཤིང་ངོ༌། །
པར་ཤོག,འདྲ་པར་པར་སའི་ཤོག་བུའོ། །
པར་ཤོག,༡ འོད་ཚོར་ཤོག་བུའི་རིགས་པར་ཤོག་སྤྱིར་བཏང་བ་དང༌། ༢ ཚོར་སྐྱེན་ཤོག་བུའི་རིགས་སོ། །
པར་སྒྲིག,ལྡེབ་ངོས་ཆེ་ཆུང་དང་ཐིག་ཕྲེང་མང་ཉུང་དང་ཕྲེང་བར་གྱི་ཡངས་དོག་སོགས་པར་གཞི་ལེགས་པར་སྒྲིག་པའོ། །
པར་སྒྲོམ,པར་དང་གཟེངས་རྟགས་ཡིག་གཟུགས་སོགས་གཞུག་སའི་ཤེལ་སྒྲོམ་མོ། །
པི་ཝང་ཟླ་གམ་མ,པི་ཝང་རྒྱུད་གཉིས་མའི་བྱེ་བྱག་ཅིག་སྟེ། མགོ་ཟླ་ཕྱེད་ཀྱི་དབྱིབས་དང་འདྲ་བའི་ཆ་ནས་བཏགས་སོ། །
པི་ཝང་རྟ་མགོ་མ,སོག་པོའི་ཡུལ་ནས་དར་ཞིང་སྐད་ཅུང་སྦོམ་ལ་ལྷོད་ཆགས་པ་འབྱུང་བའི་ཤིང་གི་པི་ཝང་རྒྱུད་གཉིས་མ་ཞིག་སྟེ། པི་ཝང་དེའི་ཡུ་བའི་རྩེ་ལ་རྟ་མགོའི་རི་ མོ་བརྐོས་ཡོད་པའི་ཆ་ནས་པི་ཝང་རྟ་མགོ་མ་ཞེས་བརྗོད་དོ། །
པིད,འཕྲིན་བརྡའམ་བརྡ་རྟགས་ཀྱི་རྩི་གཞི་ཞིག་སྟེ། གཉིས་འཕར་ལུགས་ཀྱི་གྲངས་གཅིག་གི་ནང་དུ་བཟུང་བའི་བརྡ་འཕྲིན་གྱི་ཚད་ནི་པིད་གཅིག་ཡིན་ལ། དཔེར་ན། གཉིས་འཕར་ལུགས་ཀྱི་གྲངས ༡༠༡༠ གི་ནང་དུ་ཤོང་བའི་བརྡ་འཕྲིན་གྱི་ཚད་ནི་པིད ༤ ཡིན་པ་ལྟ་བུའོ། །
པིར་སྔས། པིར་རྟེན,སྤུ་སྙུག་གི་རྩེ་མོ་སར་མི་རེག་པའི་ཆེད་དུ་བསྙེ་སའི་རྟེན་ནོ། །
པུ་ཤུད,ལུས་བོངས་ཕུག་རོན་ཙམ་ལ་ཁ་དོག་ཁམ་སེར་རྒྱབ་ན་ཤལ་དཀར་ནག་སྤེལ་མར་ཡོད་ཅིང་ལྟག་པར་གཙུག་ཕུད་རིང་པོ་ཅན་གྱི་འདབ་ཆགས་ཤིག་གོ །
པུར་ཁང༌,སྨན་ཁང་དུ་མི་ཤི་བའི་ཚེ་པུར་གཞག་སའི་ཁང་པའོ། །
པུར་གྱེས་ཆོ་ག,གཉེན་ཉེ་སོགས་པུར་དང་གྱེས་བྲལ་གྱི་ཆོ་གའོ། །
པུར་ཆ,པུར་གཞག་སའི་སྟེགས་བུའོ། །
པུར་ཆོག་ཁང༌,པུར་འཇོག་པ་དང་གཤིན་དོན་བསྒྲུབ་སའི་གནས་སོ། །
པུར་ཐལ་སྒམ,འདས་པོའི་རུས་ཐལ་ལྡུག་སྣོད་ཀྱི་སྒམ་ཆུང་ངོ༌། །
པུར་བསྲེག་ཁང༌,མིའི་བེམ་པོ་གློག་གིས་བསྲེག་སའི་གནས་སོ། །
པུར་འཁོར,པུར་སྒམ་འཁྱེར་བའི་རླངས་འཁོར་རོ། །
པུར་འཁོར,མི་ཡི་རོ་འམ་པུར་འཁྱེར་སའི་རླངས་འཁོར་རོ། །
པུར་སྒམ,པུར་རམ་རོ་གཞུག་སའི་སྒམ་མོ། །
པུར་སྒམ,པུར་ཐལ་གཞུག་སའི་སྒམ་མོ། །
པུར,མི་ཤི་བའི་ཕུང་པོའོ། །
པུས་ཁེབས,དབྱུག་གྲུག་འཛིན་མཁན་གྱི་པུས་མོ་སྲུང་བྱེད་ཀྱི་ཁེབས་ཤིག་གོ །
པེ་ཅིན་རྒྱུད་རོལ། ཅིན་གར་པི་ཝང༌,རྒྱ་ཡུལ་དུ་དར་ཆེ་བའི་སྐད་མཐོ་ལ་ཕྲ་བའི་པི་ཝང་རྒྱུད་གཉིས་མ་ཞིག་གོ །
པེ་ལན་ཀུ་བ,གཙོ་བོ་ཀན་སུའུ་ལན་ཀྲོའུ་ས་ཁུལ་ནས་ཐོན་པའི་ཀུ་བ་མངར་མོ་ལྒང་དབྱིབས་ཅན་དཀར་ཤས་ཆེ་བ་ཞིག་གོ །
པེ་སྐྱོ,མིད་པ་དང་ཕོ་བ་དང་རྒྱུ་མ་ལ་བརྟོལ་མཐོང་པར་ལེན་གྱིས་བརྟག་དཔྱད་བྱེད་སྐབས་སུ་བཏུང་བར་བྱ་བའི་རྫས་འགྱུར་ལས་བཟོས་པའི་སྐྱོ་མ་ཞིག་གོ །
པྱད་མོལ,དཔྱད་མོལ་གྱི་འགྲེལ་བར་ལྟོས།
པྲ་ཚིལ,སྲོག་ཆགས་དང་རྩི་ཤིང་གི་སྣུམ་མམ་རྩི་ལས་བྱུང་བའི་སྙིགས་མ་སྟེ། སྤྲ་ཚིལ་ཡང་ཟེར་རོ། །
པྲ་རྩི་རྒྱག་པ,པང་གཅལ་དང་ཁྱིམ་ཆས་སོགས་ཀྱི་ངོས་སུ་པྲ་རྩི་བརྒྱབས་ནས་བཀྲག་མདངས་འབྱིན་པར་བྱེད་པའོ། །
པྲ་ཤོག,ཡི་གེ་སྣུམ་དཔར་བྱེད་པའི་ཤོག་བུུ་ངོས་སུ་པྲ་ཚིལ་བྱུགས་པ་ཞིག་གོ །
པྲ་སྒྲོན,པྲ་ཚིལ་གྱིས་བཟོས་པའི་སྒྲོན་མེའོ། །
པྲ་སྙུག,པྲ་ཚིལ་ལས་བྱས་པའི་སྙུ་གུའོ། །
པྲོག,རིན་པོ་ཆེ་སོགས་ཀྱིས་བཟོས་པའི་རྒྱན་ཞྭ་ཞིག་གོ །
ཕ་ཀིན་སན་འདར་ནད,ལུས་དང་ཡན་ལག་འདར་ཞིང་སྦྲིད་ལ་ཚོར་བ་མི་གསལ་བའི་ནད་ཅིག་སྟེ། དབྱིན་ཇིའི་སྨན་པ་ཕ་ཀིན་སན་(James Parkin­son)ཞེས་པས་ཐོག་མར་ནད་འདི་ངོས་བཟུང་སྟེ་གསལ་བཤད་བྱས་པས་དེ་ལྟར་གྲགས་སོ། །
ཕ་དབང་ལམ་ལུགས,སྐྱེས་པ་རྣམས་ལ་དཔལ་འབྱོར་དང་སྤྱི་ཚོགས་ཀྱི་འབྲེལ་བ་གང་ཐད་ནས་ཚད་འཛིན་བྱེད་པའམ་ཁ་ལོ་སྒྱུར་བའི་གོ་གནས་ཡོད་པའི་སྤྱི་ཚོགས་ཀྱི་ལམ་ལུགས་ཏེ། སྐྱེས་པའི་ལས་ཀ་ཕྱུགས་འཚོ་སྐྱོང་དང་ཞིང་ལས་སོ་ནམ་སོགས་ཀྱིས་མི་རྣམས་ཀྱི་འཚོ་བའི་ནང་དུ་གཙོ་བོའི་ནུས་པ་ཐོན་པས་རིམ་གྱིས་སྐྱེས་པ་རྣམས་ཀྱི་གོ་ས་མཐོ་ཞིང་བུད་མེད་རྣམས་ཀྱི་གོ་ས་དམའ་བར་གྱུར་པ་ཞིག་གོ །
ཕ་བ་རྒོ་རྒོ,སྔོ་ལྡུམ་ཤ་མོའི་རིགས། སྤང་ངོས་སུ་འབུར་སྐྱེས་སུ་ཐོན་པ། དབྱིབས་ཟླུམ་སྒོང༌། ཆེ་བའི་རིགས་ལུག་གྲོད་ཙམ་དུ་ལོངས་པ། དང་པོ་ཕྱི་ནང་ཡོངས་སུ་དཀར་བ་ལ་སྨིན་རྗེས་ནང་ཐལ་བ་སྨུག་ནག་གིས་ཁེངས་པ་ཞིག་གོ །
ཕ་ཝང༌,འོ་འཐུང་སྲོག་ཆགས་ཀྱི་རིགས་ཏེ། ལུས་དང་མགོ་བོ་བྱི་བ་དང་འདྲ་ལ་ཡན་ལག་དང་མཇུག་མའི་བར་སྐྱི་པགས་ཀྱིས་འབྲེལ་བ་མཚན་མོར་འཕུར་ནས་འགྲོ་ཞིང་འབུ་སྲིན་སོགས་ཟས་སུ་བྱེད་པ་ཞིག་གོ །
ཕ་ཝང་ཁྱི་མགོ,མགོའི་ཚུགས་དབྱིབས་ཁྱི་དང་ཅུང་འདྲ་བའི་ཕ་ཝང་གི་རིགས་ཤིག་གོ །
ཕ་རྒྱུད,རྩི་ཤིང་རྒྱུད་སྤེལ་གོ་རིམ་ཁྲོད་ཀྱི་ཕོ་གཤིས་ཀྱི་རབས་སྔ་མའོ། །
ཕ་ལམ་སོར་གདུབ,རིན་པོ་ཆེ་རྡོ་རྗེ་ཕ་ལམ་གྱི་ཕྲས་བརྒྱན་པའི་མཛུབ་དཀྲིས་སོ། །
ཕག་གི་ནང་ཚིལ,ཕག་གི་ཁོག་པའི་ནང་དུ་པང་ལེབ་ཀྱི་རྣམ་པ་ལྟར་དུ་ཆགས་པའི་ཚིལ་ལོ། །
ཕག་ཟེ,གོས་སོགས་འཁྲུད་སྐབས་དྲེག་པ་འབྲད་བྱེད་དེ་ཐོག་མར་ཕག་ཟེ་ལས་བཟོས་པས་མིང་དེ་ལྟར་ཆགས་སོ། །
ཕག་རྒོད,མིས་བདག་ཏུ་མ་བཟུང་བའི་རི་སྐྱེས་ཀྱི་ཕག་གི་རིགས་ཏེ། ལུས་ཆུང་ལ་མཆུ་རིང་བ། སྤུ་རྩིང་པ། སྤུ་མདོག་ནག་ལ་ཁམ་ཞད་ཅན་མ་མགལ་དུ་མཆེ་བ་རིང་པོ་སྐྱེས་པ་ཞིག་གོ །
ཕན་པ་ཐོབ་ཡུལ,ཁེ་དང་ཕན་པ་ཐོབ་ཡུལ་གྱི་མིའོ། །
ཕན་པ། ཁེ་ཕན,ཁེ་བཟང་གི་ཕན་པ་བྱུང་བའོ། །
ཕན་པ། ཁེ་ཕན,ཁེ་སྐྱེད་དང་ཕན་པའོ། །
ཕན་ཚུན་གདམ་ག,སློབ་གྲྭ་དང་ཤེས་ཡོན་ཅན་དགོས་པའི་ལས་ཁུངས་གཉིས་ཀྱིས་གྲོས་བསྡུར་བྱས་ནས་ཕྱོགས་གཉིས་ཀས་ཕན་ཚུན་གཅིག་གིས་གཅིག་འདེམ་པར་བྱེད་པའོ། །
ཕན་ཚུན་འཚམ་འདྲི,ཕན་ཚུན་ལ་འཚམ་འདྲི་བྱེད་པའོ། །
ཕན་འབྲས་གླ་ཕོགས,ཁེ་ལས་དང་དོན་ལས་ལས་ཁུངས་ཀྱིས་ལས་ཀའི་ཕན་འབྲས་ཆེ་ཆུང་སོགས་ལ་གཞིགས་ཏེ་གླའམ་རྔན་དུ་སྤྲད་པར་བྱ་བའི་ཕོགས་སོ། །
ཕན་འབྲས,འབྲས་བུ་དང་ཕན་པའོ། །
ཕབ་བཟོ,སྒྲ་ཕབ་འཕྲུལ་སོགས་ལ་བརྟེན་ནས་སྒྲ་དང་གཟུགས་སོགས་ཕབ་ཅིང་བཟོ་བར་བྱེད་པའོ། །
ཕབ་ལེན,དྲ་བའམ་མ་ལག་སོགས་ཀྱི་སྟེང་དུ་བཞག་ཡོད་པའི་དན་གྲངས་རྣམས་མར་ཕབ་སྟེ་རང་གི་རྩིས་འཕྲུལ་སྟེང་དུ་ལེན་པའོ། །
ཕབས་ཕྱེ,གྲོ་ཕྱེ་སོགས་ལ་སྐྱུར་སྐྱེད་པར་བྱེད་པའི་རྫས་ཤིག་གོ །
ཕབས,གྲོ་དང་སྲན་ཆེན་དང་ཕུབ་མ་སོགས་ལས་བཟོས་པའི་ཆང་སོགས་སྙོལ་བྱེད་ཀྱི་ཕབས་རྩི་རྡོག་པོའོ། །
ཕམ་གོང༌,ཕྱིར་བཙོངས་རིན་གོང་དེ་ཉོ་བའི་རིན་གོང་ལས་དམའ་བར་གྱུར་པའི་རིན་གོང་གི་སྣང་ཚུལ་ཞིག་གོ །
ཕམ་ཚོང༌,དུས་བཅད་ཟོང་དང་དཔང་འཛིན་ཁྲོམ་རར་རིན་གོང་མར་ཆག་སྐབས་དུས་བཅད་ཟོང་དང་དཔང་འཛིན་རྣམས་ཚུར་ཉོས་པའི་རིན་ལས་ཇེ་དམའ་རུ་བཏང་ནས་འཚོང་བའོ། །
ཕར་ཚུར་གནམ་འཛིན,ཕར་ལམ་ཚུར་ལམ་གཉིས་ཀའི་ལམ་གླ་སྤྲད་ཟིན་པའི་གནམ་གྲུའི་འཛིན་ཡིག་ཅིག་གོ །
ཕལ་གོས,ཕལ་བའམ་སྤྱིར་བཏང་གི་གོས་ཏེ། དམག་མི་དང་ཉེན་རྟོག་པའི་སྒྲིགས་གོས་ཀྱི་ཟླས་ཕྱེས་པའོ། །
ཕལ་གོས་ཉེན་རྟོག་པ,ལས་གོས་གྱོན་མེད་པའི་ཉེན་རྟོག་གི་ལས་དོན་སྒྲུབ་མཁན་ནོ། །
ཕལ་གོས་པ,ཕལ་གོས་གྱོན་ནས་ལས་འགན་སྒྲུབ་པའི་དམག་མི་དང་ཉེན་རྟོག་པའོ། །
ཕལ་མཁོ། དམངས་བདེ,འཛད་སྤྱོད་པ་བྱིངས་ལ་ཉེ་བར་མཁོ་བའམ་སྟབས་བདེ་བའོ། །
ཕལ་མིང༌,ཀུན་གྱིས་གོ་སླ་ཞིང་ཡོངས་སུ་གྲགས་པའི་མིང་ངོ༌། །
ཕལ་འབྲུ,སྤྱིར་བཏང་གྲོ་འབྲས་མ་གཏོགས་པའི་འབྲུ་རིགས་ཕལ་བ་སྟེ། མ་རྨོས་ལོ་ཏོག་དང་ཁྲེ་རྒོད་སྲན་མ་སོགས་སོ། །
ཕི་ཐུད,ཕྱི་གླིང་གི་ཐུད་ཀྱི་རིགས་ཤིག་སྟེ། ཤིང་ཏོག་དང་གྲོ་ཕྱེ་སྒོ་ང་འོ་མ་སོགས་བསྲེས་ནས་བཟོས་པའི་ཐུད་དང་འདྲ་བའི་ཟས་རིགས་ཤིག་སྟེ(pudding)ཞེས་པའི་སྒྲ་དོན་གཉིས་ཀྱི་ཆ་ལས་བསྒྱུར་པའོ། །
ཕི་འགྲིགརྒྱལ་སྤྱིའི་འགྲིག,འགྲིག་གམ་འགྱིག་གི་རིགས་ཤིག་སྟེ། འགྲིག་གཞོང་གྲུ་བཞི་ཅན་ལ་རེའུ་མིག་དཀར་ནག་སྤེལ་མ་དྲུག་ཅུ་རེ་བཞི་ཡོད་པ་དང་འགྲིག་རྡེལ་དཀར་ནག་སོ་སོ་བཅུ་དྲུག་རེ་ཡོད་པའི་ཕྱི་གླིང་གི་འགྲིག་ཅིག་སྟེ། དང་པོ་རྒྱ་གར་ནས་དར་བར་གྲགས་སོ། །
ཕི་ལིང་ཚོས་སེར,ཤིང་སྡོང་ཆེ་གྲས་ཚོས་སེར་སྡོང་པོའམ་ཤིང་སྐྱི་བའི་རིགས་ཤིག་སྟེ། ཡལ་གར་ཚེར་མ་ཡོད་ཅིང་མེ་ཏོག་དཀར་པོ་དྲི་བསུང་ལྡང་བ་འབྲས་བུ་སྐོགས་ལེབ་ཅན་ཞིག་གོ །
ཕི་ལིང་ཚོས་སེར,ཕི་ལིང་ཚོས་སེར་གྱི་འགྲེལ་བར་ལྟོས།
ཕུ་ཤུབས། ཕུར་ཤུབས,སྟོད་གོས་ཀྱི་ཕུ་དུང་སྲུང་བའི་ཤུབས་སོ། །
ཕུག་ལམ,རི་དང་རྒྱ་མཚོའི་གཏིང་སོགས་ཕུག་ནས་བརྟོལ་ཏེ་བགྲོད་པར་ནུས་པའི་འགྲིམ་འགྲུལ་གྱི་ལམ་མོ། །
ཕུགས་སོ,མིའི་འགྲམ་ཕུག་ཏུ་སྐྱེ་བའི་སོ་ཕྱི་མ་སྟེ། སོ་འདི་སྤྱིར་བཏང་དུ་རང་ལོ ༡༨ ནས ༢༢ བར་སྐྱེ་ཞིང་ལ་ལར་ཚེ་གང་པོར་མི་སྐྱེ་བའང་ཡོད་དོ། །
ཕུང་ཚན,རྣམ་པ་དང་ནུས་པ་མཚུངས་པའི་ཕྲ་ཕུང་དུ་མ་ཞིག་ཆགས་ཚུལ་ངེས་ཅན་དུ་གྱུར་པ་ལས་གྲུབ་པའི་ལུས་ཕུང་གི་སྡེ་ཚན་ནོ། །
ཕུང་རྫས༌,ཕྲ་ཕུང་གི་གྲུབ་ཆ་ཞིག་སྟེ། མདོག་མེད་དྭངས་གསལ་སྤྱིན་གྱི་རྣམ་པ་ལྟ་བུ་དང་ཕྲ་ཕུང་གི་དབང་པོ་རྣམས་ཏེ། ཕུང་སྙིང་དང་ཕུང་སྐྱིའི་བར་ན་གནས་སོ། །
ཕུང་སྐྱི,ཕྲ་ཕུང་གི་གྲུབ་ཆ་ཞིག་སྟེ། ཕུང་རྫས་ཀྱི་ཕྱི་རོལ་ནས་དམ་དུ་འབྱར་བའི་སྐྱི་ལྤགས་སྲབ་མོ་ཞིག་གོ །
ཕུན་རོན,འདབ་ཆགས་བྱ་ཕྲན་གྱི་རིགས་ཤིག་སྟེ། སྤྱིར་བཏང་མདོག་སྔོ་སྐྱ་སྐེ་སྤུ་སྨུག་མདངས་འཇའ་རིས་འཆར་ལ། འགའ་ཞིག་ཏུ་འཕྲིན་བྱ་རུ་གསོ་ཞིང་སྦྱོང་བར་བྱེད་དོ། །
ཕུབ,༡ མདའ་འགོག་པའི་ཕུབ་དང༌། ༢ གཞན་ཡང་ངན་ཁག་འགེལ་སའི་དཔེར་ཡང་བྱེད་དོ། །
ཕུལ་བྱུང་སློབ་མ,ཕྱོགས་ཡོངས་ཀྱི་སྦྱངས་འབྲས་ཕུལ་དུ་བྱུང་བའམ་རྩེར་སོན་པའི་སློབ་མའོ། །
ཕེབས་མགྲོན,མཛད་སྒོ་སོགས་སུ་གདན་འདྲེན་ཞུས་པའི་མགྲོན་པོའོ། །
ཕོ་གཅུ,གཅུ་འཛེར་གྱི་འཛེར་མ་ཞིག་སྟེ། མོ་གཅུ་བསྐོན་སའི་གཟེར་བུ་ཕྱི་ངོས་སུ་གཅུ་རིས་ཡོད་པ་ཞིག་གོ །
ཕོ་གློག,གཤིས་རྡུལ་ལ་ལྡན་པའི་གློག་གམ་དངོས་པོའི་ཁམས་ལ་གློག་རྡུལ་བྲལ་བའི་ཚེ་ན་ཕོ་གློག་དང་ལྡན་པ་སྟེ། མོ་གློག་ལ་ལྟོས་ནས་བཞག་པའོ། །
ཕོ་གློག,ཕོ་གློག་གི་འགྲེལ་བར་ལྟོས།
ཕོ་ཉ,བཀའ་བཞིན་འབྲེལ་གཏུག་བྱེད་མཁན་གྱི་བང་ཆེན་ནོ། །
ཕོ་ནད་སྨུག་པོ། བད་ཀན་སྨུག་པོ,ཕོ་བའི་འབྱར་སྐྱི་རྡོལ་རལ་དུ་འགྱུར་བའི་ནད་ཅིག་གོ །
ཕོ་ནད,ཕོ་ཚད་དང་ཕོ་རལ་སོགས་ཕོ་ནད་སྤྱིའི་མིང་ངོ༌། །
ཕཽ་བ་བཤལ་ཆས,ཕོ་བའི་ནང་གི་དུག་སོགས་འཁྲུ་བར་བྱེད་པའི་འཕྲུལ་ཆས་ཤིག་གོ །
ཕོ་བ་རིལ,ན་ལེ་ཤམ་སྟེ་འཁྲིལ་སྐྱེ་རྩི་ཤིང་ལོ་མ་སྒོང་དབྱིབས། མེ་ཏོག་སེར་པོ། འབྲས་བུ་རིལ་ཆུང་འབྱུང་ལ། བྱེ་བྲག་དཀར་པོ་ལ་ཤི་ཀྲུ་དང་ནག་པོ་ལ་སྨག་རྒྱུ་ཟེར། སྨིན་མ་སྨིན་གྱི་དབང་གིས་དཀར་ནག་གི་དབྱེ་བ་གཉིས་སུ་འབྱེད་ཅིང་རོ་ཚ་བ་ཟས་ཀྱི་སྤོད་དང་སྨན་དུ་བསྟེན་ཆོག་པ་ཞིག་གོ །
ཕོ་བ་སྦོ,ཕོ་བ་སྦོས་ཤིང་འཁྲོག་པའོ། །
ཕོ་བ,སྲོག་ཆགས་ཀྱི་ཟས་འཇུ་མ་ལག་སྟེ། ཡས་སྣེ་མིད་ཐག་དང་མས་སྣེ་ཟངས་ཚགས་ལུ་གུ་མགོ་དང་འབྲེལ་བ་ཕོ་བའི་བེ་སྣབས་ཟགས་ཐོན་བྱེད་ཅིང༌། ཟ་མ་གསོག་ཉར་དང་འཇུ་བར་བྱེད་པའི་བྱེད་ལས་ཅན་ནོ། །
ཕོ་བའི་གཉན་ཚད། ཕོ་ཚད,ཕོ་བའི་རྩི་ལྤགས་ལ་ཚ་ནད་བྱུང་བས་ཡི་ག་འཆུས་པ་དང༌། ཟས་རྗེས་ལྟོ་བ་སྦོས་ཤིང་ཞེ་མེར་བ། སྐྱུག་པ་འབྱུང་བ་དང་ན་ཟུག་ལང་བ་སོགས་ཀྱི་ནད་རྟགས་ཡོད་པའི་ཕོ་ནད་ཅིག་གོ །
ཕོ་བའི་ངན་སྐྲན,ཕོ་བའི་རྩི་པགས་ལ་བྱུང་བའི་ངན་སྐྲན་ཞིག་གོ །
ཕོ་བའི་བེ་སྣབས,ཕོ་བའི་རྨེན་བུ་ལས་ཟགས་ཐོན་བྱུང་ཞིང་ཟས་འཇུ་བྱེད་ཟགས་གཤེར་དྭངས་མོ་སྐྱུར་བའི་རང་བཞིན་ཅན་སྤྲི་དཀར་རྩབས་དང་བུལ་སྐྱུར་སོགས་ལས་གྲུབ་པ་ཞིག་གོ །
ཕོ་བཤལ,སྐྱུག་བཤལ་གྱི་ཐབས་ལ་བརྟེན་ནས་ཕོ་བའི་ནང་གི་དུག་སོགས་ཕྱིར་འབུད་པར་བྱེད་པའོ། །
ཕོ་བྲང་དཀར་པོ,ཨ་མེ་རི་ཁའི་རྒྱལ་ས་ཝ་ཧྲིང་ཐོན་དུ་ཡོད་པའི་ཨ་རིའི་སྲིད་གཞུང་གི་སྲིད་འཛིན་གྱི་གཞུང་ལས་ཁང་ངམ་ཕོ་བྲང་ངོ༌། །
ཕོ་བྲང་པ་ཁེ་ངམ,དབྱིན་ཇིའི་གྲོང་ཁྱེར་ལོན་ཏོན་དུ་ཡོད་པའི་རྒྱལ་པོའི་ཕོ་བྲང་སྟེ། སྤྱི་ལོ ༡༨༣༧ ནས་བཟུང་དབྱིན་ཇིའི་རྒྱལ་རབས་རིམ་བྱུང་གི་ཕོ་བྲང་དུ་བྱེད་དོ། །
ཕོ་རྒྱུའི་ཚ་ནད,ཕོ་བ་དང་རྒྱུ་མར་ཕོག་པའི་གཉན་ཚད་དོ། །
ཕོ་རྡོལ,ཕོ་བ་ལ་བུ་ག་རྡོལ་བའི་ནད་ཅིག་གོ །
ཕོ་རྨེན,སྲོག་ཆགས་ཕོའི་རིགས་ཀྱི་མཚན་མའི་མ་ལག་གི་ཟུར་རྨེན་ཞིག་སྟེ། མིའི་ཕོ་རྨེན་ནི་ལྒང་སྐེའི་མར་ཞབས་མདོ་རུས་འབྲེལ་མཚམས་ཀྱི་རྒྱབ་ཕྱོགས་ཀྱི་གཞང་མདུན་དུ་ཡོད་དོ། །
ཕོ་ལོག། མོག་མོག,གྲོ་ཕྱེ་ལེབ་མོའི་ནང་དུ་ཤ་སོགས་བཏུམས་ནས་རླངས་བཙོས་བྱས་པའི་ཟས་ཤིག་གོ །
ཕོ་ལོང༌། གྲུ་གུ། སྤོ་ལོ། ལྒང་ལི,གནའ་བོའི་དུས་སུ་ནང་དུ་བལ་སོགས་བཙང་བ་ལ་ཕྱི་ཀོ་བའམ་དར་གྱིས་བཏུམ་སྟེ་བཟོས་པའི་ཕོ་ལོང་ངམ་ད་ལྟའི་ལྒང་ལི་སྟེ། གྲུ་གུ་དང་སྤོ་ལོ་སོགས་མིང་གི་རྣམ་གྲངས་སོ། །
ཕོ་ཤེལ,ཕོ་བའི་ནང་གི་ནད་རིགས་མིག་གིས་མཐོང་བར་བྱེད་པའི་ནད་བརྟག་ཡོ་བྱད་ཅིག་གོ །
ཕོ་སུལ། ཟེ་འབུག,སྐྱུག་ལྡད་བྱེད་པའི་སྲོག་ཆགས་རྣམས་ཀྱི་ཕོ་བའི་གྲུབ་ཆ་གསུམ་པ་སྟེ་སུལ་མོ་མང་པོ་ཅན་ཞིག་གོ །
ཕོ་སྐུད,ཕོ་གློག་རྒྱུ་སའི་སྐུད་པའོ། །
ཕོ་སྐྱུར,ཕོ་བའི་ནང་གི་གཤེར་རྨེན་ངོས་ནས་ཟགས་ཐོན་བྱུང་བའི་ཚྭ་སྐྱུར་གྱི་རོ་དང་ལྡན་པའི་གཤེར་ཁུའོ། །
ཕོ་སྣེ། དྲང་སྣེ,གློག་སྣོད་སོགས་ཀྱི་ཐད་རྒྱུག་གློག་ཁུངས་ལ་དྲང་གློག་གམ་ཕོ་གློག་སྡུད་པའི་སྣེ་དང༌། གློག་རྡུལ་འཕྲུལ་ཆས་ཀྱི་ནང་དུ་གློག་རྡུལ་སྡུད་པའི་སྣེའོ། །
ཕོགས་ཐོབ། གླ་ཕོགས,ངལ་རྩོལ་ལ་དུས་ལྟར་སྤྲད་པར་བྱ་བའི་ལས་ཀའི་གླ་ཕོགས་སོ། །
ཕོགས་དངུལ,ལས་ཀའི་གླ་ཕོགས་ཀྱི་དངུལ་ལོ། །
ཕོགས་ཟ་བ,སྲིད་གཞུང་ཚན་པའམ་རྒྱལ་ཁབ་ཀྱི་འགྲོ་སོང་ལ་བརྟེན་པའི་ལས་གནས་སུ་བྱ་བ་བསྒྲུབ་པའོ། །
ཕོགས་ཟན་རིགས,གཞུང་ཕོགས་འཚོ་རྟེན་གཙོ་བོར་བྱེད་པའམ་ཞོ་ཤས་འཚོ་བའི་རིགས་སོ། །
ཕོའི་སྐུལ་རྒྱུ,ཕོའི་རིགས་ཀྱི་དབང་པོ་འཚར་ལོངས་འབྱུང་བ་དང་དེའི་བྱེད་ལས་མི་ཉམས་པར་བྱེད་པའི་སྐུལ་རྒྱུ་ཞིག་གོ །
ཕོར་བཀྲུ་གཞོང༌,ཕོར་བ་སོགས་བཀྲུ་སའི་གཞོང་པའོ། །
ཕོར་ཟས,འགྱིག་ཕོར་དུ་འབྲས་ཆན་དང་ཚོད་མ་སོགས་སྐལ་ཚན་དུ་བཅད་ནས་འཚོང་བའི་སྟབས་བདེའི་བསྒྲིགས་ཟས་སོ། །
ཕོར་འཁྲུད་འཕྲུལ,ཕོར་བ་སོགས་སྣོད་འཁྲུད་པར་བྱེད་པའི་འཕྲུལ་ཆས་སོ། །
ཕོར་འདེགས,རྐང་པ་དང་ལག་པ་དང་མགོ་བོ་སོགས་ཀྱིས་རྩལ་སྣ་ཚོགས་ལ་བརྟེན་ནས་ཐུར་མ་སོགས་ཀྱི་སྟེང་དུ་ཕོར་པ་བརྩེགས་ཤིང་འདེགས་པའི་རྩལ་རྩེད་ཅིག་གོ །
ཕྱག་ཁང༌,ཡེ་ཤུའི་ཆོས་ལུགས་པས་ཕྱག་འཚལ་སའི་ཚོམས་ཆེན་ནོ། །
ཕྱག་བྲིས་གནང༌,དྲན་རྟེན་དང་སྐུལ་མའི་ཕྱིར་དུ་ཡི་གེ་འབྲི་བའོ། །
ཕྱག་རིས,དྲན་རྟེན་དང་སྐུལ་མའི་ཕྱིར་དུ་བྲིས་པའི་ཡི་གེའོ། །
ཕྱགས་མ,གད་སྙིགས་འཕྱག་བྱེད་ཀྱི་ཕྱགས་མའོ། །
ཕྱགས་འཚོང༌,ཁྲོམ་རའི་རིན་གོང་ངམ་མ་གོང་ལས་དམའ་བར་བྱས་ཏེ་ཚོང་རྫས་འབོར་ཆེན་བཙོངས་ནས་འགྲན་རྩོད་བྱེད་པའི་ཚོང་པ་གཞན་དག་ཕམ་ཉེས་སུ་བཏང་སྟེ་ཁྲོམ་ར་འཛིན་པར་བྱེད་པའོ། །
ཕྱར་འཁོར,གྲ་མ་དང་སྤུན་པ་སོགས་རླུང་གིས་ཕྱིར་སྦུད་དེ་འབྲུ་རིགས་གཙང་སེལ་བྱེད་པའི་འཕྲུལ་འཁོར་ཞིག་གོ །
ཕྱར་སྔས,རྩྭ་ཕྱར་དང་སྨྱུག་ཕྱར་ལས་བྱས་པའི་མགོ་སྔས་ས་དྲོ་སར་བཀོལ་བ་ཞིག་གོ །
ཕྱི་ཁག་དབྱིབས་བཅོས,བྱད་གཟུགས་མཛེས་འཆོས་ཀྱི་གཤག་བཅོས་ཤིག་གོ །
ཕྱི་ཁག,ཕྱི་ནས་གཤག་བཅོས་བྱེད་པ་སོགས་ཀྱི་ལག་ཐབས་ལ་བརྟེན་ནས་ལུས་ཀྱི་ཕྱི་ནང་གི་ནད་གསོ་བའི་སྨན་ཁང་གི་ཚན་ཁག་ཅིག་གོ །
ཕྱི་གླིང་ཨོ་ལོ,ཕྱི་གླིང་གི་བྱིས་པའི་གཟུགས་བྱད་དང་གོས་རྒྱན་ལ་འདྲ་བཟོ་བྱས་པའི་བྱིས་པའི་རྩེད་ཆས་ཤིག་གོ །
ཕྱི་ངོས,༡ དངོས་པོའི་ཕྱིའི་བང་རིམ་དང༌། ༢ བྱ་དངོས་ཀྱི་ཕྱིའི་རྣམ་པའོ། །
ཕྱི་ངོས་སྐུམ་ཤུགས,གཤེར་བའི་ཕྱི་ངོས་ཀྱི་ཕྱོགས་སོ་སོ་ཕན་ཚུན་བར་སྡུད་བྱེད་ཀྱི་ཤུགས་ཏེ། གཤེར་བའི་ཕྱི་ངོས་ཀྱི་ཆ་རྡུལ་རྣམས་ལ་ནང་གི་ཆ་རྡུལ་རྣམས་ཀྱི་འཐེན་ཤུགས་ཐེབས་པའི་དབང་གིས་གཤེར་བའི་ཕྱི་ངོས་ནང་དུ་ཅི་ནུས་ཀྱིས་སྐུམ་པར་བྱེད་པ་ཡིན། དེའི་ཕྱིར་བར་སྣང་དུ་གནས་པའི་ཆུ་ཐིགས་ཐམས་ཅད་རིལ་པོར་སྣང་བ་ཡིན་ནོ། །
ཕྱི་ཉམས,ནུབ་ལུགས་ཀྱི་ཉམས་འགྱུར་དང་ལྡན་པའོ། །
ཕྱི་ཐུམ,ཤོག་བུ་དང་འགྱིག་དང་ཤིང་དང་ཤེལ་དང་ལྕགས་རིགས་སོགས་ལས་བཟོས་པའི་ཚོང་རྫས་ཀྱི་ཐུམ་མོ། །
ཕྱི་ཐུམ་འགྲེམ་བརྡ,ཐོན་རྫས་དང་ཚོང་རྫས་ཀྱི་ཕྱི་ཐུམ་ངོས་སུ་ཐོན་རྫས་སོགས་ཀྱི་སྤུས་ཀ་དང་ཁྱད་ཆོས་དང་བྱེད་ལས་དང་བཟོ་གྲྭ་སོགས་ཀྱི་སྡོད་གནས་དང་ཁ་པར་སོགས་བྲིས་པའི་འགྲེམ་བརྡའོ། །
ཕྱི་དངུལ་ཁེ་ལས,ཕྱི་རྒྱལ་གྱི་ཁེ་ལས་སམ་ཕྱི་རྒྱལ་གྱི་ཚོང་པས་མ་དངུལ་བཏང་བའི་ཁེ་ལས་སོ། །
ཕྱི་དངུལ་འཛའ་བརྗེ,ཕྱི་རྒྱལ་གྱི་སྒོར་མོ་འཛའ་ཐང་ལྟར་རང་རང་གི་རྒྱལ་ཁབ་ཀྱི་སྒོར་མོར་བརྗེ་བའོ། །
ཕྱི་དབྱིབས,ཕྱི་རོལ་གྱི་དབྱིབས་སམ་རྣམ་པའོ། །
ཕྱི་དོན། ཡུལ་དངོས,མཚན་ཉིད་རིག་པའི་སྐབས་སུ་ཡུལ་ཅན་ལས་གཞན་པའི་དོན་གནས་ཀྱི་བྱ་དངོས་ཏེ་ཡུལ་ཅན་གྱིས་ངོས་འཛིན་དང་ལག་ལེན་བྱ་བའི་ཡུལ་ལོ། །
ཕྱི་ནུར་རྒྱབ་སྒྲོན། རྒྱབ་སྒྲོན,རླངས་འཁོར་སོགས་ཕྱིར་ནུར་བྱེད་ཚེ་རྒྱབ་ཕྱོགས་ཀྱི་ལམ་མཐོང་བྱེད་ཀྱི་གློག་སྒྲོན་ནོ། །
ཕྱི་བསྐྱོད་ལམ་ཡིག། ལམ་ཡིག,རང་གི་རྒྱལ་མཚམས་བརྒལ་ཏེ་ཕྱི་རུ་སྐྱོད་ཆོག་པའི་ལམ་ཡིག་གོ །
ཕྱི་བསྐྱོད་སྨན་བཅོས། ཕྱི་བཅོས,སྨན་པ་ནད་པའི་ཁྱིམ་དུ་ཕར་སོང་ནས་སྨན་བཅོས་བྱེད་པའོ། །
ཕྱི་མགྲོན,ཕྱི་རྒྱལ་ནས་འོངས་པའི་མགྲོན་པོའོ། །
ཕྱི་མིག་ཐོབ་ཚད,ཡིད་དུ་འོང་བའི་མི་དང་དངོས་པོ་གང་རུང་ལ་གཞན་གྱིས་ཕྱི་མིག་ཅི་ཙམ་བལྟས་པའི་ཚད་དོ། །
ཕྱི་ཚུལ་དོན་གཉེར,དོན་དུ་མི་འཁྱོལ་བར་ཕྱི་ཚུལ་ཙམ་སྒྲུབ་པའམ་ཁ་ཁྲལ་འཇལ་བའོ། །
ཕྱི་འབྲེལ་ཕོག་འགལ,ཕྱི་ཕྱོགས་ཀྱི་འབྲེལ་བའི་སྐོར་གྱི་མ་འཆམ་པའམ་འགལ་བ་བྱུང་བའོ། །
ཕྱི་རིམ་མཁའ་དབྱིངས,སའི་གོ་ལའི་རླུང་རིམ་ཆེན་པོའི་ཕྱི་རོལ་གྱི་མཁའ་དབྱིངས་ཏེ། འཛམ་གླིང་རྒྱལ་ཁབ་གང་གི་མངའ་ཁོངས་སུའང་མི་གཏོགས་སོ། །
ཕྱི་རིམ,ཕྱི་རིམ་གྱི་འགྲེལ་བར་ལྟོས།
ཕྱི་རིམ,སའི་གོ་ལའི་ཕྱི་ངོས་རླུང་རིམ་ཆེན་པོའི་ནང་གི་རིམ་པ་གཅིག་སྟེ་ཚ་རིམ་གྱི་ཕྱི་ངོས་ན་གནས་ཤིང༌། རིམ་པ་དེའི་ནང་དུ་མཁའ་དབུགས་ཤིན་ཏུ་སྲབ་བོ། །
ཕྱི་རྟགས,གཞན་དང་མི་འདྲ་བའི་ཕྱིའི་ཁྱད་ཆོས་སམ་རྟགས་སོ། །
ཕྱི་རྟིང༌,ལྷམ་མཐིལ་ཕྱི་ངོས་ཀྱི་རྟིང་བའོ། །
ཕྱི་རྣམ,ཕྱི་ནས་མཐོང་པའི་དངོས་པོའི་སྣང་ཚུལ་ལོ། །
ཕྱི་རྨས,མཚོན་སོགས་ཀྱིས་ལུས་ཀྱི་ཕྱི་ནས་བསྣད་སྐྱོན་བཏང་བའོ། །
ཕྱི་རྩིས། སྤྱི་རྩིས,ཕྱི་ལོའི་ལོ་རྩིས་ཏེ། རྩི་ལུགས་འདི་ཡེ་ཤུ་འཁྲུངས་ལོ་ནས་མགོ་བཙུགས་ཏེ་རྩི་བས་ཕྱི་རྩིས་དང༌། དེང་སང་རྒྱལ་སྤྱི་ཐུན་མོང་དུ་བཀོལ་བས་སྤྱི་རྩིས་ཞེས་གྲགས་སོ། །
ཕྱི་ལམ,ཕྱིར་རང་གནས་སུ་བགྲོད་པའི་ལམ་མོ། །
ཕྱི་ལོ། སྤྱི་ལོ,ཕྱི་རོལ་པའི་སྟོན་པ་ཡེ་ཤུའི་འཁྲུངས་ལོ་ནས་མགོ་བཙུགས་པའི་ཡེ་ཤུའི་ཆོས་ལུགས་པའི་རྒྱལ་ཁབ་ཀྱི་ལོ་གྲངས་རྩི་བའི་གཞི་སྟེ་ཕྱི་ལོ་དང༌། དེང་སང་རྒྱལ་སྤྱིའི་ཐུན་མོང་གི་ལོ་གྲངས་རྩི་བའི་གཞིར་འཛིན་པས་སྤྱི་ལོ་ཞེས་ཀྱང་གྲགས་པ་སྟེ། དེ་ཡང་ལོ་གཅིག་ལ་ཞག་པོ ༣༦༥ ཡོད། ལུགས་དེ་ཉི་མས་སའི་གླིང་ལ་བྱ་བ་བྱེད་ཚུལ་གྱི་སྒོ་ནས་བཞག་པས་དོན་དངོས་སུ་སའི་གོ་ལས་ཉི་མར་སྐོར་ཐེངས་གཅིག་ལ་ཞག་པོ ༣༦༥ དང༌། རྗེས་འབྲངས་དུས་ཚོད ༥ དང་སྐར་མ ༤༨ སྐར་ཆ ༤༥ ཙམ་ཡོད་ཀྱང་བརྩི་སྟབས་བདེ་བའི་ཆེད་དུ་ཞག་རྐྱང་པ་ལས་རྗེས་འབྲངས་རྣམས་རེ་ཞིག་བསགས་ཏེ། ལོ་བཞི་རེའི་མཚམས་སུ་ཞག་ཤོལ་གཅིག་ཙམ་ལོངས་ཚེ་ཟླ་བ་གཉིས་པའི་རྒྱུན་ཞག ༢༨ སྟེང་བསྣན་ནས ༢༩ བྱས་པ་ལ་ཤོལ་ལོ་ཞེས་པའི་མིང་འདོགས༌། ཕྱི་ལོ་དེའི་ཟླ་བ་དང་པོ་དང་གསུམ་པ་དང་ལྔ་པ་དང་བདུན་པ་དང་བརྒྱད་པ་དང་བཅུ་པ་དང་བཅུ་གཉིས་པ་རྣམས་ནི་རྣམ་པ་ཀུན་ཏུ་ཟླ་ཆེན་ཡིན་པས་ཞག ༣༡ རེ་ཡོད་ལ། བཞི་པ་དང་དྲུག་པ་དང་དགུ་པ་དང་བཅུ་གཅིག་པ་རྣམས་ནི་རྣམ་པ་ཀུན་ཏུ་ཟླ་ཆུང་ཡིན་པས་ཞག ༣༠ རེ་ཡོད་དོ། །
ཕྱི་སྐར་པ,ས་ལྒང་འདི་ལས་གཞན་པའི་སྐར་མའི་ཐོག་ན་ཡོད་སྲིད་པའི་མིའོ། །
ཕྱི་སྐུད་ཐད་གཏོང༌,ལས་ཁུངས་སམ་སྡེ་ཚན་སོགས་ཀྱི་ནང་ཁུལ་ལས་ཕྱི་རོལ་ཏུ་ཐད་ཀར་གཏོང་ཐུབ་པའི་ཁ་པར་རོ། །
ཕྱི་སྐོགས,སྙི་ལུས་སྲོག་ཆགས་སོགས་ཀྱི་ཕྱི་ཤུན་སྲ་མོ་རུས་པ་དང་འདྲ་བ་སྟེ། རུས་སྦལ་དང་འབུ་སྐྱོགས་སོགས་ཀྱི་ཕྱི་ཤུན་དང༌། སྟར་ག་དང་བ་དམ་སོགས་ཀྱི་ཕྱིའི་ཤུན་པགས་ལྟ་བུའོ། །
ཕྱི་སྒོར། ཕྱི་དངུལ,༡ རྒྱལ་སྤྱིའི་ཉོ་ཚོང་གི་གཙང་རྩིས་བྱེད་པར་བཀོལ་བའི་ཕྱི་རྒྱལ་གྱི་དངུལ་སྒོར་དང་ཕྱི་སྒོར་ལ་འཛའ་བརྗེ་ཆོག་པའི་གཏོང་འཛིན་དང༌། དངུལ་བསྐུར་དཔང་འཛིན་སོགས་དངུལ་འཛིན་གྱི་རིགས་དང༌། ༢ ཕྱི་རྒྱལ་གྱི་སྒོར་མོའོ། །
ཕྱི་སྒྲོམ,༡ བཟོ་བསྐྲུན་གྱི་སྐབས་སུ་ཀ་བ་དང་གདུང་མ་སོགས་ཚོགས་པ་ལས་གྲུབ་པའི་གྲུབ་ཚུལ་དང༌། ༢ བྱ་དངོས་དག་གི་རྩ་བའི་གྲུབ་སྟངས་སོ། །
ཕྱི་སྙིང༌,སའི་གོ་ལའི་ནང་སྙིང་གི་ཕྱིའི་ཤུན་སྙིང་ངོ༌། །
ཕྱི་སྦྱོང༌,ཕྱི་རྒྱལ་དུ་སློབ་གྲྭར་སོང་ནས་སློབ་སྦྱོང་དང་ཞིབ་འཇུག་བྱེད་པའོ། །
ཕྱི་སྦྱོར,རྟེན་འབྲེལ་དང་མྱ་ངན་སོགས་མཚོན་བྱེད་དུ་སྦྱར་བར་བྱ་བའི་ཆ་སྦྱོར་ཡི་གེའི་ཚིག་ཕྱི་མའོ། །
ཕྱི་སྦྲེལ་དྲ་བ། ཕྱི་དྲྭ,ལས་ཁུངས་སོགས་ཀྱི་ནང་ཁུལ་ལས་གཞན་ཕྱི་རོལ་དང་འབྲེལ་བའི་དྲ་བའོ། །
ཕྱིའི་གསོག་ཆས,རྩིས་འཕྲུལ་གྱི་གཙོ་འཕྲུལ་ལས་ཕྱི་རོལ་དུ་གྱུར་པའི་ཡིག་ཆ་གསོག་འཇོག་གི་ཡོ་བྱད་དེ། སྲ་སྡེར་དང་སྙི་སྡེར་དང་ཟེར་སྡེར་སོགས་སོ། །
ཕྱིའི་གྱང་ཤམ། ཕྱིའི་རྩིགས་ཆོན,ཁང་པའི་གྱང་དང་རྩིགས་པའི་ཕྱིའི་གཤམ་འདབས་སུ་ཚོན་རྩི་སོགས་ཀྱིས་བྱས་པའི་འདབས་ཆོན་ནོ། །
ཕྱིའི་མ་དངུལ,ཕྱི་རྒྱལ་གྱི་སྲིད་གཞུང་དང་མི་སྒེར་གྱིས་བཞག་པའི་མ་དངུལ་ལོ། །
ཕྱིར་གཏོང༌,༡ དངོས་པོ་གང་རུང་ནང་ནས་ཕྱི་རོལ་ཏུ་གཏོང་བ་དང། ༢ ཚོང་རྫས་དང་མ་རྩ་རྒྱལ་ཁབ་གཞན་དུ་གཏོང་བ་དང༌། ༣ ནུས་པ་དང་འཕྲིན་བརྡ་སོགས་བསྒྲིག་ཆས་གཞན་ནས་གཞན་དུ་གཏོང་བའོ། །
ཕྱིར་གཏོང་བསྒྲིག་ཆས,འཕྲིན་བརྡའམ་དན་གྲངས་སོགས་ཕྱི་རོལ་ཏུ་གཏོང་བར་བྱེད་པའི་བསྒྲིག་ཆས་སོ། །
ཕྱིར་གཏོང་ཚོང་རྫས། ཕྱིར་བཙོང་ཟོང༌,རྒྱལ་ཁོངས་ལས་བརྒལ་ཏེ་ཕྱི་ཕྱོགས་སུ་བཙོང་རྒྱུའི་ཚོང་རྫས་སོ། །
ཕྱིར་བཙོང་ཐོན་རྫས,གཞན་ལ་བཙོང་བར་བྱ་བའི་ཆེད་དུ་ཐོན་སྐྱེད་བྱས་པའི་དངོས་རྫས་སོ། །
ཕྱིར་བརྟེན་ཚོང་པ,མི་སེར་སྤེལ་ཡུལ་དང་མི་སེར་སྤེལ་ཡུལ་ཕྱེད་ཙམ་གྱི་རྒྱལ་ཁབ་ནང་ཕྱི་རྒྱལ་མ་རྩ་ཅན་གྱི་ཚབ་བྱས་ཏེ་རང་གི་རྒྱལ་ཁབ་ཀྱི་ཁྲོམ་རར་ཁེ་ལས་གཉེར་སྐྱོང་བྱེད་པ་དང་ཚོང་རྫས་འགྲེམ་ཚོང་བྱེད་པའི་ལས་ཚབ་པའོ། །
ཕྱིར་བསྡུའི་དུས,ཕར་བཏང་བའི་དངོས་པོ་རྣམས་ཕྱིར་བསྡུ་རན་པའི་དུས་ཚོད་དམ་དུས་བཅད་དོ།།
ཕྱིར་འཕར,དངོས་པོ་དང་རྫས་ཀྱིས་ཕར་ལ་བརྡེགས་པའི་ཤུགས་སོགས་ལས་ཕྱིར་འཕར་བའི་དོན་ནོ། །
ཕྱིར་འབུད,གནས་གང་རུང་དང་བྲལ་ནས་ཕྱིར་འབུད་པའོ། །
ཕྱིར་འབྲེལ,རྒྱལ་ཁབ་ཕྱི་རོལ་ལ་འབྲེལ་བའམ་ཕྱི་རྒྱལ་ལ་འབྲེལ་གཏུག་བྱེད་དགོས་པའི་བྱ་བ་བྱུང་བའོ། །
ཕྱིར་འཚོང༌,ཚོང་རྫས་ཕྱིར་འཚོང་བའོ། །
ཕྱིར་འོང་མགྲོན་པོ,ཟས་ཁང་དང་མགྲོན་ཁང་སོགས་ཀྱི་ནང་དུ་རྗེས་སུ་སླར་ཡང་འོང་བའི་ཟ་མ་ཟ་བ་དང་ཞག་སྡོད་བྱེད་པའི་ཚོང་མགྲོན་ནོ། །
ཕྱིར་འོང་ཚད། མགྲོན་ཚད,ཟས་ཁང་དང་མགྲོན་ཁང་སོགས་ཞབས་ཞུའི་ལས་རིགས་ཀྱི་གནས་སུ་མགྲོན་པོ་རྣམས་སླར་ཡང་ཕྱིར་འོང་བའི་གྲངས་ཚད་ཀྱིས་མགྲོན་པོ་ཡོངས་ཀྱི་ཅི་ཙམ་ཟིན་པའི་བསྡུར་ཚད་དོ། །
ཕྱིར་ཡན,༡ ཕྱི་རོལ་ཏུ་རང་དགར་རྒྱུ་བ་དང༌། ༢ ལག་འཕྲིན་གྱི་བྱང་བུ་གང་དུ་ཐོ་བཀོད་པའི་ས་ཁུལ་ལམ་འཕྲིན་བརྡའི་ཁྱབ་ཁོངས་ངེས་ཅན་ཞིག་ལས་བརྒལ་ནས་ས་ཁུལ་ལམ་འཕྲིན་བརྡའི་ཁྱབ་ཁོངས་གཞན་དུ་སོང་སྟེ་འཕྲིན་གཏོང་བའོ། །
ཕྱིར་ཡོང་ལས་སྒུག་པ,རྒྱ་མཚོའི་ཕ་རོལ་གྱི་རྒྱལ་ཁབ་སྟེ་ཕྱི་རྒྱལ་དུ་སློབ་སྦྱོང་ལ་སོང་ནས་ཕྱིར་རྒྱལ་ནང་དུ་སླེབས་ཏེ་ལས་སྒུག་བྱས་ཡོད་པའི་མིའོ། །
ཕྱིར་ལྡོག,སྔར་གནས་པའི་ས་གནས་སམ་རྩ་འཛུགས་ཀྱི་ཁོངས་སུ་ཕྱིར་ལོག་པའོ། །
ཕྱིར་སློག,བརྡ་འཕྲིན་དང་བསམ་འཆར་སོགས་བྱུང་བའི་ལན་ཕྱིར་སློག་པའོ། །
ཕྱིས་རས,ཅོག་ཙེ་སོགས་ལ་བྱི་དོར་བྱེད་པར་བཀོལ་བའི་རས་ཁོལ་བུའོ། །
ཕྱུགས་ཐོན་དངོས་རྫས། ཕྱུགས་རྫས,འབྲོག་ནས་ཐོན་པའི་ཕྱུགས་ལས་ཐོན་སྐྱེད་ཀྱི་དངོས་རྫས་སོ། །
ཕྱུགས་ཟོག་ཤོང་ཚད,རྩྭ་སའི་སྟེང་དུ་ཕྱུགས་ཟོག་ཅི་ཙམ་འཚོ་སྐྱོང་བྱེད་པ་ཤོང་བའི་ཚད་དོ། །
ཕྱུགས་རིམས,སྒོ་ཕྱུགས་སོགས་ལ་མཆེད་པའི་རིམས་ནད་ཅིག་གོ །
ཕྱུགས་སྐྱུར་རྩྭ་གསོ,ཕྱུགས་ཟོག་འཚོ་བ་བསྐྱུར་ནས་རྩྭ་གསོ་བར་བྱེད་པའོ། །
ཕྱུགས་སྨན,རྟ་ཟོག་བྱ་ཕག་སོགས་སྒོ་ཕྱུགས་རྣམས་ལ་ནད་བཅོས་བྱེད་པའི་སྨན་པའོ། །
ཕྱེ་གཏུབ། རྗེན་གཏུབ,གྲོ་རྗེན་གྲིས་ནར་མོར་གཞོག་པའི་ཐུག་པ་ཞིག་གོ །
ཕྱེ་གོར,ཕྱེ་ལྡེ་ལེབ་མོའམ་སྒོར་མོར་བྱས་པའི་གདོང་ལ་བྱུག་བྱའི་རྫས་ཤིག་གོ །
ཕྱེ་ཐག,སྲན་ཕྱེ་དང་ཞོག་ཁོག་སོགས་ལས་བྱས་པའི་ཐག་པའི་རྣམ་པ་ཅན་གྱི་བཟའ་བ་ཞིག་གོ །
ཕྱོགས་གསུམ་པ,དོ་བདག་མ་ཡིན་པའི་མི་སྣའམ་ཚོགས་པའོ། །
ཕྱོགས་ངེས་བསྐྱེད་བསྲིང༌,ཁ་ཕྱོགས་ངེས་པ་ཅན་དུ་སློབ་མ་སྐྱེད་སྲིང་བྱེད་པའོ། །
ཕྱོགས་ངེས་སྐད་སྦུག,ཕྱོགས་གཅིག་གི་སྒྲ་དང་སྐད་ཁོ་ན་མ་གཏོགས་ཕྱོགས་གཞན་གྱི་སྒྲ་མི་ལེན་པའི་བྱེད་ནུས་ཅན་གྱི་སྐད་སྦུག་ཅིག་གོ །
ཕྱོགས་བསྡུས,དཔྱད་ཡིག་དང་འཛིན་ཡིག་དང་དངུལ་སོགས་ལྷན་ཅིག་ཏུ་བསྡུས་པའོ། །
ཕྱོགས་བསྡུས,རིགས་མཐུན་པའི་རྩོམ་ཡིག་རྣམས་གཅིག་ཏུ་བསྡུས་པའོ། །
ཕྱོགས་མང་ཉོ་ཚོང༌,རྒྱལ་ཁབ་བམ་ས་ཁུལ་གསུམ་མམ་གསུམ་ཡན་ཆད་ཀྱི་བར་དུ་ཕན་ཚུན་ཉོ་ཚོང་གི་འགྲོ་གྲོན་དང་ཡོང་འབབ་དོ་མཉམ་ཡོང་བ་རྒྱུན་འཁྱོངས་པའི་ཉོ་ཚོང་ཞིག་གོ །
ཕྱོགས་མང་འཁོར་མདའ། ཕྱོགས་མདའ,ཕྱོགས་མང་པོར་བསྒྱུར་དུ་ཡོད་པའི་འཁོར་མདའོ། །
ཕྱོགས་ཞེན,མིའམ་བྱ་དངོས་གཅིག་པའི་ནང་ནས་ཕྱོགས་གཅིག་གམ་རིགས་གཅིག་ལ་ཆེས་དགའ་ཞེན་བྱེད་པའོ། །
ཕྱོགས་འཁྲིད་རེག་བརྡ,ཁ་ཕྱོགས་ངེས་ཅན་དུ་འཁྲིད་པའི་རེག་བརྡ་ཞིག་གོ །
ཕྱོགས་འདུས་ནད,ལུས་སྟེང་གི་ནད་བཅས་ཀྱི་དོན་སྣོད་དུ་མ་ཕན་ཚུན་ལ་ཤུགས་རྐྱེན་དང་བཅས་ཏེ་ལྷན་དུ་ལྡང་བའི་ཕྱོགས་སྣ་ཚོགས་ཅན་གྱི་ནད་རིགས་སོ། །
ཕྱོགས་འདུས་རྒྱལ་སྟོབས,རྒྱལ་ཁབ་ཅིག་གི་རྒྱལ་ཁོངས་ས་ཁྱོན་དང་སྤྱི་ཚོགས་དཔལ་འབྱོར་དང་ཚན་རིག་ལག་རྩལ་དང་དམག་དོན་རྒྱལ་སྲུང་སོགས་ཕྱོགས་སོ་སོའི་གཅིག་སྡུད་ཀྱི་ནུས་པའམ་མི་མངོན་པའི་སྟོབས་ཤུགས་སོ། །
ཕྱོགས་འདུས་སྒྱུ་རྩལ,བྲོ་གར་དང་གླུ་དབྱངས་སོགས་དཀྱུས་གཅིག་ཏུ་འཁྲབ་སྟོན་བྱེད་པའི་སྒྱུ་རྩལ་གྱི་རྣམ་པ་ཞིག་གོ །
ཕྱོགས་འཛིན,ཕྱོགས་གཅིག་གི་ཐད་དམིགས་སུ་བཀར་ནས་གཙིགས་ཆེར་འཛིན་པའོ། །
ཕྱོགས་ཡའི་གླ་ཆ། ཕྱོགས་ཡ,ཁ་པར་གཏོང་བའི་ཚེ་གཏོང་བ་པོའི་ཕྱོགས་ནས་མ་གཏོགས་གཏོང་ཡུལ་གྱི་ཕྱོགས་ནས་རིན་འཇལ་མི་དགོས་པའི་འཕྲིན་གཏོང་གི་གླ་ཆ་བསྡུ་སྟངས་ཤིག་གོ །
ཕྱོགས་ཡོངས,ཕྱོགས་སོ་སོ་བ་རྣམས་ཀྱི་སྤྱི་དང་ཆ་ཤས་སོ་སོ་ཚང་བའོ། །
ཕྱོགས་སྟོན་ཁང༌,གནམ་གྲུ་སོགས་ལ་འགྲོ་ཕྱོགས་སྟོན་སའི་ཁང་པའོ། །
ཕྱོགས་སྟོན་བརྡ་སྒྲོན,རླངས་འཁོར་སོགས་འཕྲུལ་འཁོར་གྱི་རིགས་བགྲོད་པའི་ཚེ་ཁ་ཕྱོགས་གང་དུ་བསྒྱུར་བའི་ཕྱོགས་སྟོན་པའི་གློག་གི་བརྡ་སྒྲོན་ཞིག་གོ།
ཕྱོགས་སྟོན་སྒྲོན,རླངས་འཁོར་སོགས་ཀྱི་རྒྱབ་མདུན་གཡས་གཡོན་གང་རུང་དུ་ཡོད་པའི་ཁ་ལོ་སྒྱུར་ཕྱོགས་སྟོན་པའི་གློག་སྒྲོན་ནོ། །
ཕྲ་ཕུང༌,སྐྱེ་དངོས་ཀྱི་ཕུང་པོ་འགྲུབ་བྱེད་ཀྱི་རྩ་བའི་རྩོམ་གཞི་སྟེ། ཐད་ཀར་མཐོང་མི་ཐུབ་ལ། ཆེ་ཤེལ་ལས་བལྟས་ན་དབྱིབས་སྣ་ཚོགས་སུ་སྣང་ཞིང་ཕུང་སྙིང་དང་ཕུང་རྫས་དང་ཕུང་སྐྱི་བཅས་ལས་གྲུབ་ཅིང་འགུལ་བསྐྱོད་དང་བཅུད་དང་སྐྱེ་འཕེལ་སོགས་ཀྱི་བྱེད་ལས་དང་ལྡན་པ་ཞིག་གོ །
ཕྲ་ཕུང་དམར་པོ,ཟུངས་ཁྲག་ཕྲ་ཕུང་གི་རིགས་ཏེ་ཕྲ་ཕུང་དཀར་པོ་ལས་ཆུང་ཞིང་སྒོང་དབྱིབས་མདོག་དམར་པོ་ཕྲ་ཕུང་ནང་སྙིང་མེད་པ། ཁྲག་དམར་སྤྲི་དཀར་གྱི་རྫས་ཅན་རྐང་མར་གྱི་ནང་དུ་ཆགས་ཤིང་ལུས་ཀྱི་ཕུང་གྲུབ་དག་ལ་འཚོ་དབུགས་སྐྱེལ་བའི་བྱེད་ལས་ཅན་ཞིག་གོ །
ཕྲ་ཕུང་ཕྱི་ཤུན,རྩི་ཤིང་གི་ཕྲ་ཕུང་ཕྱི་རོལ་གྱི་ཤུན་ལྤགས་ཀྱི་རིམ་པ་མཐུག་པོ་ཞིག་སྟེ། ཕྲ་ཕུང་སྐྱི་ལྤགས་ཀྱི་ཕྱི་རུ་བཏུམས་པའི་ཚུལ་དུ་ཡོད་ཅིང་ངོ་བོ་རྒྱུས་རྒྱུ་ལས་གྲུབ་པ་ཞིག་གོ །
ཕྲ་ཕུང་སྙིང་པོ། ཕུང་སྙིང༌,ཕྲ་ཕུང་གི་གྲུབ་ཆ་ཞིག་སྟེ། ཕྲ་ཕུང་གི་དབུས་སུ་གནས་ཤིང༌། ཕལ་ཆེ་བའི་དབྱིབས་རིལ་བོའམ་འཇོང་པོ་ཡིན་ལ། ཕྲ་ཕུང་ནང་གི་རྒྱུད་བཞག་དངོས་པོའི་ཁྱབ་ཡུལ་གཙོ་བོའོ། །
ཕྱེ་མ་ལེབ,ལུས་པོ་ཕྲ་ཞིང་རིང་བ།  གཤོག་པ་ལ་ཆེ་ཆུང་ཆ་གཉིས་སམ་ལྷེབ་མ་བཞི་མཆིས་ཤིང་སྟེང་དུ་ཁ་དོག་དང་རི་མོ་སྣ་ཚོགས་བཀྲ་བ། མེ་ཏོག་གི་ཟིལ་མངར་འཇིབ་པའི་སྲིན་བུའི་རིགས་ཤིག་གོ །
ཕྱེ་མ་ལེབ་རྐྱལ,རྐྱལ་པ་པོའི་ལག་པ་གཉིས་ཕྱེ་མ་ལེབ་ཀྱིས་གཤོག་པ་ལྷེབ་ལྷེབ་ཏུ་འཕུར་བའི་ཚུལ་གྱིས་ཆུ་ལ་སྐྱོད་པའི་རྐྱལ་སྟངས་ཤིག་གོ །
ཕྱེ་མ,སྨན་སྣ་མང་པོ་མཉམ་དུ་བསྲེས་ཏེ་ཞིབ་པར་བཏགས་པའི་སྨན་ཕྱེའོ། །
ཕྱེ་ཚགས,གྲོ་ཕྱེ་རྩིང་ཞིབ་འབྱེད་བྱེད་ཀྱི་ཚགས་མ་ཞིག་གོ །
ཕྱེ་རྒྱུས། རྗེན་སྤྲི,གྲོ་ཕྱེ་ཆུ་ལ་བཏབ་ནས་དཀྲུགས་ཏེ། ཞིབ་རྩི་ཡོངས་སུ་བཙགས་པའི་ལྷག་མ་ཕྱེ་རྒྱུས་དང་འདྲ་བ་འབྱར་བག་གི་ནུས་པ་ལྡན་པ་ཞིག་གོ །
ཕྱེ་རྡེབ,རས་ཀྱིས་བཟོས་པའི་གདོང་དང་ལུས་པོར་ཕྱེ་དཀར་རྡེབ་བྱེད་ཅིག་གོ །
ཕྱེ་ལེབ་གོང་མདུད། གོང་མདུད,རས་ཐག་སོགས་ལས་བྱས་ཤིང་དབྱིབས་ཕྱེ་མ་ལེབ་དང་འདྲ་བར་མདུད་པའི་གོས་ཀྱི་གོང་རྒྱན་ཞིག་གོ །
ཕྱེ་ལེབ་མེ་ཏོག,ཕྱེ་མ་ལེབ་ཀྱི་དབྱིབས་དང་འདྲ་བའི་མེ་ཏོག་ཞིག་གོ །
ཕྱེ་ལེབ་རོལ་ཆས། བརྡེག་དཀྲོལ,རྒྱུད་རོལ་གྱི་རིགས་ཏེ། སྐས་དབྱིབས་ཅན་གྱི་ཤིང་སྒྲོམ་ལེབ་མོ་དབུས་ཅུང་ཟད་འབུར་དུ་ཐོན་པ་ཞིག་གི་སྟེང་དུ་རྒྱུད་སྐུད་མང་པོ་བཀྲམ་ཏེ་དཔྱངས་པ་ལ་ལྡེམ་ཤུགས་ཅན་གྱི་སྨྱུག་མའི་དབྱུག་ཐུར་གྱིས་བརྡེགས་ཅིང་དཀྲོལ་བར་བྱ་བའི་རོལ་ཆས་ཤིག་གོ །
ཕྱེ་ལྡེ,གདོང་ལ་བྱུག་བྱའི་ཕྱེ་མ་ལྡེ་གུའི་རྣམ་པ་ཅན་ཞིག་གོ །
ཕྱེ་སྦྲེལ་རྐང་གདན,ཤེད་འཕྲུལ་དང་འཁོར་ལོ་ཕྱེ་བ་དང་སྦྲེལ་བའི་ཕྱིར་རྐང་པས་གནན་པར་བྱ་བའི་གདན་ནོ། །
ཕྱེ་སྦྲེལ,རླངས་འཁོར་དང་འདྲུད་འཁོར་སོགས་འཕྲུལ་འཁོར་གྱི་བསྒྲིག་ཆས་ཤིག་སྟེ། འཕྲུལ་ཆས་ཀྱི་ལྷུ་ལག་གཉིས་ཕར་ཕྱེ་བ་དང་ཚུར་སྦྲེལ་བའི་བྱེད་ལས་ཅན་ནོ། །
ཕྱེད་གཅོག,རིན་གོང་གི་བརྒྱ་ཆའི་ལྔ་བཅུའམ་ཕྱེད་ཀ་གཅོག་པའོ། །
ཕྱེད་གླིང༌,ཕྱོགས་གསུམ་ཆུ་ཡིས་བསྐོར་པའི་སྐམ་སའོ། །
ཕྱེད་འདྲེན་རྫས,གློག་རྒྱུན་འདྲེས་རྫས་དང་གློག་རྒྱུན་གཅོད་བྱེད་དངོས་པོ་གཉིས་ཀྱི་བར་དུ་གནས་པའི་གློག་འདྲེན་འདྲེས་སྦྱར་དངོས་རྫས་སོ། །
ཕྱེད་རང་བྱེད,བྱ་བ་བརྒྱུད་རིམ་ཕྱེད་དམ་ཡོངས་རྫོགས་མིས་བྱེད་མི་དགོས་པར་འཕྲུལ་ཆས་རང་ཉིད་ཀྱིས་བྱེད་པའི་རིགས་སོ། །
ཕྱེད་རང་རྨོའི་ཞིང་པ,རང་གི་ས་ཞིང་རྨོས་ཀྱང་དེས་འཚོ་བ་མི་ཕྱིད་པར་དེའི་སྟེང་དུ་གཞན་གྱི་ས་ཞིང་རྨོ་གླར་ལེན་དགོས་པའམ་གཞན་དུ་ལས་གླ་བྱེད་དགོས་པའི་ཞིང་པའོ། །
ཕྱེད་རྒུད་དུས,འཕོ་འགྱུར་ཅན་གྱི་མ་རྒྱུ་རྒུད་ནས་སྔར་ཡོད་ཚད་གཞིའི་ཕྱེད་ཀའི་མ་རྒྱུ་རྣམས་ངོ་བོ་གཞན་དུ་འགྱུར་བའི་དུས་སོ། །
ཕྱེད་ལས་བྲལ,དུས་ཚོད་ངེས་ཅན་ཞིག་གི་ནང་དུ་སྔར་ཡོད་ལས་གནས་དང་བྲལ་ཏེ། བྱ་བ་གཞན་ཞིག་ལ་ཞུགས་པའོ། །
ཕྱོགས་གསུམ་པ,ཁྲིམས་ལུགས་ཀྱི་སྐབས་སུ་ཞུ་སྦྱོར་སྔ་ཕྱི་གཉིས་ཀར་མ་གཏོགས་པའི་མིའམ་ཚོགས་པའོ། །
བ་གམ,མཛེས་ལྗོངས་སོགས་སུ་བསྐྲུན་པའི་ཁང་པ་གྲུ་བཞིའམ་དྲུག་གམ་བརྒྱད་དང་ལྡན་ཞིང་བརྩེགས་རིམ་ལས་ཁོར་ཡུག་ལ་རྒྱང་ལྟ་བྱ་བར་རུང་བ་ཞིག་གོ །
བ་དམ་བྱེ་རིལ,བ་དམ་གྱི་འབྲུ་བརྔོས་པའི་ཕྱེ་མ་ལས་བྱས་པའི་བྱེ་རིལ་ལམ་སྦྲང་ངོ༌། །
བ་དམ་འབྲུ,བ་དམ་གྱི་འབྲས་བུའོ། །
བ་དམ། ས་སྟར་ཀ,ས་འོག་ཏུ་སྐྱེས་ཤིང་ཤུན་སྐོགས་སྐྱ་བོ་སྐེད་ཉག་ཅན་གྱི་ནང་དུ་གྲུབ་པའི་འབྲས་བུ་སྣུམ་ཅན་ཞིག་སྟེ། ཚེ་རིང་འབྲས་བུའང་ཟེར་རོ། །
བ་མོ། བད,མཁའ་དབུགས་གི་དྲོད་ཚད་སེ་དྲོད་ཐིག་མན་དུ་ལྷུང་བ་ན་ས་ངོས་ཀྱི་དངོས་པོ་རྣམས་ཀྱི་སྟེང་ཆགས་པའི་ཆུ་རྡུལ་ལམ་ཟིལ་བ་རྣམས་འཁེངས་ནས་དཀར་པོར་གྱུར་པའོ། །
བ་མོ། འབྲི,ཟོག་གི་རིགས་ལས་ནར་སོན་པའི་མོ་ཕྱུགས་སོ། །
བ་འདྲ,འགྱིག་སྤོས་ཀྱི་རིགས་ཤིག་སྟེ། རྒྱུ་སྲ་ལ་མེ་འབར་སླ་ཞིང་ཕྱི་ནང་མི་སྒྲིབ་པར་གསལ་བ་ཁ་དོག་སྣ་ཚོགས་སུ་བསྒྱུར་རུང་བ་ཞིག་གོ །
བ་ལེ་ག,འཁྲི་ཤིང་གི་རིགས་ཏེ། ལྕུག་མ་རིང་དུ་བརྐྱངས་པ། ལོ་མ་སྙིང་དབྱིབས། མེ་ཏོག་དུང་དབྱིབས་ཁམ་སེར། འབྲས་བུ་སྒང་ཟུར་དྲུག་ནང་དུ་ས་བོན་སྲབ་ལེབ་དུ་མས་ཁེངས་པ་ཞིག་གོ །
བ་སྤུའི་བུ་ག,ལུས་ཀྱི་པགས་ངོས་ནས་རྔུལ་ཆུ་ཕྱིར་འབུད་སའི་བ་སྤུའི་རྩ་བའི་བུ་ག་ཆུང་ངུའོ། །
བཀག,༡ རྒོལ་བ་སོགས་འགོག་པ་དང༌། ༢ དང་དུ་མི་ལེན་པའོ། །
བཀག་ཉར,སྤྱི་བདེ་ལས་ཁུངས་སམ་ཁྲིམས་འཛིན་ལས་ཁུངས་དག་གིས་མི་གང་རུང་ལ་དམིགས་བཙུགས་ཀྱིས་དུས་ཚོད་ངེས་ཅན་ཞིག་གི་རིང་བཀག་བསྐྱིལ་བྱས་ཏེ་མི་ལུས་ཀྱི་རང་དབང་ལ་ཚོད་འཛིན་བྱེད་པའི་བཙན་ཐབས་ཅན་གྱི་ཆད་གཅོད་བྱེད་སྟངས་ཤིག་སྟེ། ནང་གསེས་སུ་ཉེས་དོན་བཀག་ཉར་དང་ཁྲིམས་འཛིན་བཀག་ཉར་དང་སྲིད་འཛིན་བཀག་ཉར་སོགས་ཀྱི་དབྱེ་བ་ཡོད་དོ། །
བཀག་ཉར་ཁང༌,སྤྱི་བདེ་ལས་ཁུངས་ཀྱིས་ཉེས་ཅན་ནམ་དོགས་ཡོད་ཉེས་ཅན་གྱི་མི་གནས་སྐབས་ཙམ་ལ་བཀག་སྐྱིལ་བྱེད་སའི་གནས་སོ། །
བཀག་བཟུང༌,ནག་ཉེས་ཅན་ནམ་ཉེས་དོགས་ཡོད་པའི་མི་བཟུང་སྟེ་འགྲོ་འདུག་སོགས་ལ་ཚོད་འཛིན་བྱེད་པའོ། །
བཀག་བསྐྱིལ,འཛིན་བཟུང་བྱས་པའི་མི་བཙོན་ཁང་དུ་གནས་སྐབས་བཀག་ཉར་བྱས་པའོ། །
བཀག་འཇོག,གཞན་ལ་སྤྲད་དགོས་པའི་ནོར་རྫས་བཀག་ཉར་བྱེད་པའོ། །
བཀག་འདྲི,བཀག་ཉར་བྱས་ནས་འདྲི་རྩད་གཅོད་པའོ། །
བཀག་རྒྱ། བཀག་སྡོམ,བྱ་དངོས་གང་རུང་བཀག་པའམ་སྤེལ་མི་ཆོག་པར་བྱས་པའོ། །
བཀག་རྫས,བཅའ་ཁྲིམས་ཀྱིས་བཀག་སྡོམ་བྱས་པས་འགྲེམ་འཚོང་མི་ཆོག་པའི་དངོས་རྫས་སོ། །
བཀན་ཁྲིའུ། བསྙེ་ཁྲི,ལུས་སྟོད་བཀན་ཏེ་ཉལ་སྟབས་སུ་འདུག་ཆོག་པའི་ཁྲིའུ་ཞིག་གོ །
བཀན་དབྱུག,མཐོ་མཆོང་གི་སྐབས་སུ་ལག་པ་བཀན་སའི་དབྱུག་པ་ཞིག་སྟེ་སྔོན་ཆད་ཤིང་དང་སྨྱུག་མ་ལྕགས་རིགས་བཅས་ལས་གྲུབ་ཅིང་རྗེས་སུ་ཤེལ་རྒྱུས་སུ་བསྒྱུར་ཏོ། །
བཀན་མཆོང༌,ལུས་པོ་བཀན་ནས་མཐོ་མཆོང་བྱེད་པའི་ལུས་རྩལ་ཞིག་གོ །
བཀན་རྐྱལ,གན་རྐྱལ་གྱི་ཆུར་རྐྱལ་སྟངས་ཤིག་གོ །
ཕྲ་བའི་འཇིག་རྟེན,ཆ་རྡུལ་དང་རྡུལ་ཕྲན་དང་གློག་རྡུལ་སོགས་དངོས་པོ་ཕྲ་བ་རྣམས་ཀྱི་ཁྱབ་ཁོངས་སོ། །
ཕྲ་མཐོང་ཤེལ། ཕྲ་ཤེལ,་གཟུགས་ཕྲ་བ་རྣམས་ལྡབ་དུ་མའི་བར་དུ་ཆེ་རུ་བསྐྱེད་ནས་མཐོང་བར་བྱེད་པའི་ཤེལ་ལས་བཟོས་པའི་ཡོ་བྱད་ཅིག་གོ །
ཕྲ་རིམ,ཞིབ་ཅིང་ཕྲ་བའི་བྱུང་རིམ་མམ་གནས་ཚུལ་ལོ། །
ཕྲ་སྲིན,ཆེ་ཤེལ་མ་གཏོང་མཐོང་མི་ཐུབ་པའི་ཕྲ་ཕུང་རྐྱང་པ་ཅན་གྱི་སྐྱེ་དངོས་དབྱིབས་རིལ་པོ་དང་དབྱུ་གུ་ལྟ་བུ་དང༌། དུང་འཁྱིལ་བ་དང་གཞུ་དང་སྐུད་པ་ལྟ་བུ་སོགས་སྣ་ཚོགས་སུ་སྣང་ཞིང༌། ས་དང་མཁའ་དབུགས་དང་ཆུ་དང་སྐྱེ་བཅས་དངོས་པོ་དང་སྐྱེ་དངོས་ཀྱི་ཕུང་པོའི་ཕྱི་ནང་ཀུན་ཏུ་གནས་ཤིང༌། དེས་མི་དང་རྩི་ཤིང་གི་ལུས་ལ་ཕན་གནོད་ཅི་རིགས་བསྐྱེད་དོ། །
ཕྲག་ཁུག,ཕྲག་པ་ཡ་གཅིག་གི་སྟེང་དུ་བཀལ་ནས་ཁུར་བྱའི་ཁུག་མའོ། །
ཕྲག་ཁེབས,ཕྲག་པར་བཀབ་ནས་གྱོན་པར་བྱ་བའི་གོང་ཕུ་སོགས་མེད་པའི་གོས་གྲུ་བཞི་ནར་མོའི་དབྱིབས་ཅན་ཞིག་གོ །
ཕྲག་ཐག,ཕྲག་པར་བསྐོན་པར་བྱ་བའི་དོར་མའི་འཛིན་ཐག་ཅིག་གོ །
ཕྲག་ཐུག་རྒྱག་པ,རྒྱབ་ལག་བྱས་ནས་རྐང་པ་ཡ་གཅིག་ལ་བརྟེན་ཏེ་ཕན་ཚུན་ཕྲག་ཐུག་བརྒྱབས་ནས་རྩེ་བའི་རྩེད་མོའི་རིགས་ཤིག་གོ །
ཕྲག་རྒྱན,ཕྲག་པར་གདགས་བྱའི་རྒྱན་ཆའོ། །
ཕྲག་རྟགས,དམག་མི་དང་ལས་ཁུངས་ཁ་ཤས་ཀྱི་སྟོད་ཐུང་གི་ཕྲག་པགཉིས་སུ་གདགས་པའི་རྟགས་ཏེ། དེས་ལས་རིགས་དང་གོ་ཐོབ་མཚོན་པར་བྱེདཔ་ཞིག་གོ །
ཕྲག་ལུང༌,ཕྲག་པ་ལ་སྒྲོག་པའི་དོར་མའི་ཁ་ལུང་ངོ༌། །
ཕྲག་སྐྲ,སྐྲ་རྣམས་སིལ་བུར་ཕྲག་པའི་སྟེང་ཁེབས་པར་འཕྱང་ཐབས་སུ་བྱས་པའོ། །
ཕྲན་ཙམ,ཆེས་ཉུང་བའི་གྲངས་ཚད་དོ། །
ཕྲན་ཚེགས,རྩ་དོན་མ་ཡིན་པའི་བྱ་བ་ཕྲན་ཚེགས་སོ། །
ཕྲུ་གུ,སྲོག་ཆགས་རིགས་ཀྱི་ཕྲུ་གུ་སྤྱིའི་མིང་ངོ༌། །
ཕྲུ་མ,ཕྲུ་གུ་མངལ་ནས་བཙས་དུས་ལུས་ལ་བཏུམས་ནས་ཡོད་པའི་སྲུང་སྐྱོབ་ཀྱི་ནུས་པ་ཅན་གྱི་དྭངས་ཤིང་གསལ་བའི་སྐྱི་མོ་ཞིག་གོ །
ཕྲུམ་ཞིམ,སོབ་ཅིང་ཕྲུམ་པ་དྲི་ཞིམ་ལྡང་བའོ། །
ཕྲུམ་རུས,མི་དང་སྒལ་ལྡན་སྲོག་ཆགས་ལུས་ཀྱི་འབྲེལ་ཆགས་ཕུང་ཚན་ཞིག་སྟེ། མིའི་མངལ་གྱི་སྦྲུམ་བུའི་རུས་པ་ནི་ཕལ་ཆེར་ཕྲུམ་རུས་ལས་གྲུབ་ཅིང༌། དར་མར་སླེབས་པའི་ཚེ་ན་ལུས་ཀྱི་ཆ་ཁ་ཤས་སུ་ད་དུང་སོག་པའི་ཁ་ཕྲུམ་ལྟ་བུུ་ཅུང་ཟད་རེ་ཡོད་དོ། །
ཕྲུམ་སྦྲང༌,སྣུམ་དང་འབྲས་ཕྱེ་སོགས་ལ་མངར་ཆ་འདྲེས་ཤིང་ལྡད་ན་ཕྲུམ་ཕྲུམ་བྱེད་པའི་སྦྲང་སོབ་ཅིག་གོ །
ཕྲེང་གྲུག,ལུས་རྩལ་གྱི་རིགས་ཤིག་སྟེ། གྲུག་ཐང་གྲུ་བཞི་ནར་མོའི་དབུས་སུ་དྲ་བས་འཕྲེད་དུ་བཅད་དེ། ཕྱོགས་གཉིས་ཀྱི་གྲུ་གུ་ལ་ལག་པས་རྡེག་ཅིང་དྲ་བའི་སྟེང་གི་བར་སྣང་ནས་ཕར་ཚུར་འཕངས་ཏེ་འགྲན་བསྡུར་བྱེད་པའོ། །
ཕྲེང་ཐག,གྲལ་བསྟར་གཉིས་ཀྱི་བར་ཐག་གོ །
ཕྲེང་བར,གྲལ་གྱི་བསྟར་བ་དང་ཡི་གེའི་ཐིག་ཕྲེང་དང་ཐིག་ཕྲེང་བར་གྱི་ཡངས་དོག་གོ །
ཕྲེང་བསྟར,མི་དང་དངོས་པོ་རྣམ་འཕྲེད་དང་གཞུང་དུ་བསྒྲིགས་པའི་ཕྲེང་དང་བསྟར་བའོ། །
བཀན་རྩལ་འགྲན་པ,མི་གཉིས་ཀྱིས་ལག་པའི་གར་ཤ་ཁ་སྤྲད་ནས་ལག་གཏུག་ཅིང་བཀན་རྩལ་འགྲན་པའི་རྩེ་ སྟངས་ཤིག་གོ །
བཀའ་མཆན,མགོ་ཁྲིད་དང་གོང་རིམ་སྡེ་ཁག་གིས་རིམ་པ་འོག་མའི་སྙན་ཞུ་དང་ཡིག་ཆར་བལྟས་རྗེས་ཡིག་ཐོག་ནས་མཛུབ་སྟོན་བྱས་པའོ། །
བཀའ་ཞུ,གོང་རིམ་གྱིས་འཛུབ་སྟོན་གནང་བར་རེ་བ་འདོན་པའི་ཡིག་ཐོག་གི་སྙན་ཞུའོ། །
བཀའ་ལན,བཀའ་འདྲི་ཞུས་པར་ཆོག་མཆན་གནང་བའི་ལན་ནོ། །
བཀའ,གོང་མས་འོག་མ་ལ་བསྩལ་པའི་སློབ་སྟོན་ནོ། །
བཀལ་ཏ། ཏ་ལེན,ཕྲག་པར་བཀལ་ཏེ་འཁུར་བ་དང་རྟ་སོགས་ཀྱི་རྒྱབ་ལ་ཐད་ཀར་བཀལ་ཏེ་འཕང་བར་བྱ་བའི་སྣོད་དམ་ཁུག་མ་ཞིག་གོ །
བཀལ་ཐུག,རྗེན་ཐག་ཕྲ་མོ་དབྱུག་པའི་སྟེང་དུ་བཀལ་བའམ་དཔྱངས་ནས་བསྐམས་ཏེ་བཟོས་པའི་ཐུག་པའོ། །
བཀལ་མ། གཟར་ཁུག,ཕྲག་པར་གཟར་ནས་འཁུར་བར་བྱ་བའི་ཁུག་མའི་རིགས་སོ། །
བཀལ་ལི། དགལ་ལི,གྱང་ངོས་སུ་དགལ་བར་བྱ་བའི་ལི་ཐོའོ། །
བཀོད་པ,དངོས་པོ་གང་ཞིག་གནས་སུ་བཀོད་པའོ། །
བཀོད་མའི་གླིང་ཕྲན,མི་ཡིས་བཟོས་པའམ་ཆེད་དུ་བཀོད་པའི་མཚོའམ་མཚེའུ་ཡི་དཀྱིལ་གྱི་སྐམ་ས་ཆུང་ངུའོ། །
བཀོད་མའི་ནགས,མིས་བཀོད་འཛུགས་བྱས་པའི་ནགས་སོ། །
བཀོད་མའི་མཚེའུ,མིས་བཟོས་པའི་མཚེའུའོ། །
བཀོད་འདོམས་ཁང༌,གནམ་གྲུ་ཐང་གི་བཀོད་འདོམས་ཁང་ལྟ་བུ་བྱ་བ་གང་ཞིག་ལ་བཀོད་འདོམས་བྱེད་སའི་ཁང་པའོ། །
བཀོད་འདོམས་སྟེགས,བཀོད་འདོམས་བྱེད་སའི་སྟེགས་བུའོ། །
བཀོད་འཛུགས,ཕུགས་འདུན་སོགས་ལ་བསམ་གཞིགས་བྱས་ནས་བཀོད་ཅིང་འཛུགས་པར་བྱེད་པའོ། །
བཀོད་སྒྲིག,བྱ་བ་དང་དོན་དག་ལ་བཀོད་སྒྲིག་དང་ཐག་གཅོད་བྱེད་པའོ། །
བཀོད་སྒྲིག,༡ བདག་སྐྱོང་དང་གྲ་སྒྲིག་བྱེད་པ་དང༌། ༢ དངུལ་སོགས་ལ་འཆར་འགོད་བྱེད་པ། ༣ མགྲོན་པོ་ལ་སྣེ་ལེན་དང་མཐུན་འཇུག་བྱེད་པའོ། །
བཀོད་སྒྲིག,བྱ་དངོས་ལ་བཀོད་སྒྲིག་བྱེད་པའོ། །
བཀོལ་དབང༌,དངོས་པོ་དང་དངུལ་སོགས་བཀོལ་སྤྱོད་བྱེད་པའི་དབང་ཆའོ། །
བཀོལ་བ། ལེགས་བཀོལ,དགོས་མཁོ་དང་མཐུན་པར་བདམས་ནས་བཀོལ་བའམ་ལེགས་པར་བེད་སྤྱོད་པའོ། །
བཀོལ་བདག་ཕྲད་ངོས,རྩིས་འཕྲུལ་མ་ལག་གི་བཀོལ་བདག་དང་རྩིས་འཕྲུལ་ཕྲད་དེ་བརྡ་འཕྲིན་བརྗེ་རེས་བྱ་བའི་དྲ་མིག་གམ་བཀོལ་བདག་རྩིས་འཕྲུལ་ལ་འཇུག་པའི་འཆར་ངོས་སོ། །
བཀོལ་བདག,ཉེར་སྤྱད་དམ་ཚོང་རྫས་སམ་ཞབས་ཞུ་གང་རུང་ལ་ལོངས་སུ་སྤྱོད་པ་པོའམ་དེའི་འཛད་སྤྱོད་པའོ། །
བཀོལ་འཆར་རིག་པ,དེང་རབས་རྩིས་རིག་དང་ཁྱད་པར་དུ་སྡོམ་རྩིས་རིག་པའི་ཐབས་ཤེས་ཀྱི་སྒོ་ནས་མི་ཤུགས་དང་དངོས་ཤུགས་ཀྱི་བཀོལ་སྤྱོད་དང་འཆར་འགོད་བྱེད་སྟངས་ལ་ཞིབ་འཇུག་བྱས་ཏེ། ཆེས་ཆེ་བའི་ཕན་ནུས་དང་ལས་ཆོད་འདོན་པའི་རྩིས་ཀྱི་རིག་པའི་ཡན་ལག་ཅིག་གོ །
བཀོལ་རྒྱ,བཀོལ་སྤྱོད་བྱེད་མི་ཆོག་པའི་རྒྱའོ། །
བཀོལ་སྤྱོད་བསྒྲིགས་རིམ,རྩིས་འཕྲུལ་གྱི་ལས་འགན་འགྲུབ་བྱེད་དུ་བསྐྲུན་ཏེ་བཀོལ་སྤྱོད་མ་ལག་ཏུ་བཀོལ་བའི་བསྒྲིགས་རིམ་མོ། །
བཀོལ་སྤྱོད་ཚན་རིག,མིའི་རིགས་ཀྱི་ཐོན་སྐྱེད་དང་འཚོ་བར་ཐད་ཀར་འབྲེལ་བ་ཡོད་པའི་ཚན་རིག་ཏེ། གསོ་བ་རིག་པ་དང་ཞིང་ལས་རིག་པ་ལྟ་བུའོ། །
བཀོལ་སྤྱོད་སྲུང་སྐར,ས་ཐོག་ན་དངོས་སུ་གཉེར་བའི་ལས་རིགས་དག་གི་ཆེད་དུ་བཀོལ་སྤྱོད་བྱེད་པའི་མིས་བཟོས་སྲུང་སྐར་ཏེ། གནམ་གཤིས་སྲུང་སྐར་དང་འཕྲིན་སྐྱེལ་སྲུང་སྐར་དང་ཕྱོགས་སྟོན་སྲུང་སྐར་སོགས་ལྟ་བུའོ། །
བཀྱག་བསྟོད,ཟློས་གར་ཁང་དུ་གར་མཁན་ནམ་མི་གཞན་གྱི་བྱེད་སྒོ་གང་རུང་སྤེལ་སར་དངོས་སུ་རྒྱབ་སྐྱོར་བྱེད་པའམ་ཡར་བཀྱག་པ་དང་བསྟོད་པ་བྱེད་པའོ། །
བཀྲག་མདངས,གཏེར་རྫས་རིག་པའི་བརྡ་ཆད་ཅིག་སྟེ། གསེར་དངུལ་སོགས་ལྕགས་རིགས་དང་ཤེལ་སོགས་ཀྱི་ཕྱི་ངོས་ནས་ལྡོག་སྟེ་འཕྲོས་པའི་འོད་དོ། །
བཀྲག་རྩི་ཤིང༌,ཤིང་ཕྲན་གྱི་རིགས། ལོ་མ་སྒོང་དབྱིབས། མེ་ཏོག་དཀར་པོ་སྨུག་ཤལ་ཅན། འབྲས་བུ་སྒོང་དབྱིབས། སྣུམ་གྱི་རྒྱུར་བྱེད་པ་ཞིག་ཡིན་ལ། འདིའི་ས་བོན་ལ་བཟོ་སྣོན་བྱས་ཏེ་ཚོན་རྩིའམ་བྱུག་རྩིར་བྱེད་དོ། །
བཀྲག་རྩི,བཀྲག་རྩི་ཤིང་གི་འབྲས་བུ་བཙིར་ནས་བཏོན་པའི་སྣུམ་སྟེ། དུག་ཤས་ཆེ་ཞིང་སྐམ་སྣུམ་སྤུས་ལེགས་པ་བཀྲག་རྩི་དང་སྣུམ་སྣག་སྣུམ་རས་བཅས་བཟོ་ཆོག་ཅིང་ཆུ་འགོག་རུལ་འགོག་གི་རྫས་སུ་བྱ་རུང་བ་ཞིག་གོ །
བཀྲག་རྩི། ལྕགས་རྩི,ཤིང་དང་ལྕགས་སོགས་ཀྱི་རིགས་ལ་བྱུག་པར་བྱ་བའི་སྣུམ་རྩི་ཞིག་གོ །
བཀྲུ་གཞོང༌,གོས་བཀྲུ་སའི་གཞོང་བའོ། །
བཀྲུ་སྦུད,སྐྲ་བཀྲུ་བ་དང་ཚ་རླུང་སྦུད་པར་བྱེད་པའོ། །
བཀླག་དེབ,དཔེ་དེབ་དང་དུས་དེབ་དང་ཚགས་པར་སོགས་བཀླག་པར་བྱ་བའི་རིགས་སོ། །
བཀླགས་ཚོར,དཔེ་ཆའམ་རྩོམ་ཡིག་གང་རུང་བཀླགས་པ་ལས་སྐྱེས་པའི་ཚོར་སྣང་ངོ༌། །
བག་གདུབ,གྲོ་རྗེན་གྱིས་བཟོས་པའི་དབྱིབས་གདུ་བུ་དང་འདྲ་བའི་འབོལ་འཁུར་ཞིག་གོ །
བག་གོས,བག་མས་བག་སྟོན་སྐབས་ཆེད་དུ་གྱོན་རྒྱུའི་སེང་རས་དཀར་སྲབ་ཀྱི་གྱོན་གོས་ཤིག་གོ །
བག་ཆུ,གྲོ་ཕྱེ་ལས་བཟོས་པའི་ཤོག་བུ་སྦྱོར་བྱེད་སྐྱོ་མ་ཞིག་གོ །
བག་ཐུག,གྲོ་ཕྱེ་བརྫིས་མ་དུམ་བུར་བཅད་དེ་བཙོས་པའི་ནང་དུ་ཤ་སོགས་ཀྱི་སྡོར་འཕངས་པའི་ཐུག་པའོ། །
བག་ཐུག། པུ་དག,རྗེན་རྡོག་དུམ་པར་གཏུབ་པའམ་བག་ལེབ་གཏུབས་ཏེ་བསྐོལ་བའི་ཐུག་པ་ཞིག་གོ །
བག་མ,གཉེན་སྒྲིག་བྱས་མ་ཐག་པའི་བུད་མེད་དོ། །
བག་རོགས། བག་གཡོག,གཉེན་སྟོན་གྱི་སྐབས་སུ་བག་མ་ལ་སྒོས་སུ་གྲོགས་བྱེད་པའི་བུད་མེད་དོ། །
བག་རྫོངས,བུ་མོ་བག་མར་འགྲོ་དུས་བྱིན་པའི་རྫོངས་སོ། །
བག་སྟོན་སྤྲི་གོར,བག་སྟོན་ལ་ཆེད་དུ་བཟོས་པའི་སྤྲི་གོར་ཞིག་གོ །
བག་སྤྲོ,སྣང་བ་དྭངས་ཤིང་ལུས་སེམས་བདེ་བའོ། །
བག་སླང༌,བག་ལེབ་བམ་གྲོ་ཕྱེའི་གོ་རེ་བསྲེག་སའི་སྣོད་དོ། །
བགད་ཤེལ། དབྱིབས་འགྱུར་མེ་ལོང༌,ངོས་ཀུན་འབུར་གཤོང་མི་སྙོམས་པར་བཟོས་པའི་ཤེལ་སྒོ་ཞིག་སྟེ་མི་རྣམས་དེའི་མདུན་དུ་ལངས་ཚེ་གཟུགས་བརྙན་ཡ་མ་ཟུང་སྣ་ཚོགས་སུ་འཆར་བས་ལྟ་མཁན་གྱི་གད་མོ་དབང་མེད་དུ་ཤོར་འགྲོ་བའི་ཆ་ནས་བཏགས་སོ། །
བགམ་རིས,བརྙན་འཕྲིན་གྱི་གཟུགས་རིས་སོགས་ཀྱི་དངོས་གཞིའི་སྔོན་དུ་སྟ་གོན་ནམ་ཚོད་ལྟའི་ཆེད་དུ་བལྟ་བར་བྱ་བའི་བརྙན་རིས་སོ། །
བགོ་བཤའ,ཚད་ཐིག་དང་གཏན་འཁེལ་ངེས་ཅན་ལྟར་བྱ་དངོས་སོ་སོར་བགོ་བའོ། །
བགོ་འགྲེམ,དངོས་རྫས་སོགས་རེ་རེ་བཞིན་བགོས་ནས་འགྲེམ་པའོ། །
བགོམས་མཆོང,བགོམས་ཤིང་མཆོངས་ནས་རྒྱུག་པའི་ལུས་རྩལ་ཞིག་གོ །
བགོས་ཁག,རྩིས་འཕྲུལ་གྱི་ནང་གི་དངོས་པོའི་སྲ་སྡེར་ལ་བཏགས་པའི་ཁག་དུ་མར་བགོས་པའི་ཆ་རྣམས་སོ། །
བགོས་གཏོང༌,༡ སྡེ་ཁག་ཅིག་གམ་ཐོ་བདག་ཅིག་ལས་རྩིས་ཁྲའམ་དངུལ་གྲངས་རྣམས་སྡེ་ཁག་གམ་ཐོ་བདག་གཞན་ཞིག་གི་ཕྱོགས་སུ་སྒྱུར་བར་བྱེད་པ་དང༌། ༢ རྒྱུ་དངོས་བགོ་བཤའ་བྱས་ནས་འབྲིམ་པར་བྱེད་པའོ། །
བགོས་དངུལ་བུན་བསྒྱུར,སྲིད་གཞུང་ངམ་གོང་རིམ་གྱིས་འོག་ཏུ་བགོས་པའི་དངུལ་རྣམས་བུན་དུ་བསྒྱུར་བའོ། །
བགྲེས་འགྱུར་སྤྱི་ཚོགས,ལོ་གྲངས ༦༠ ཡན་ཟིན་པའི་མི་གྲངས་ཀྱི་སྡུར་ཚད་མཐོན་པོར་གྱུར་པའི་སྤྱི་ཚོགས་སོ། །
བགྲོད་ཐག,རླངས་འཁོར་སོགས་བགྲོད་པའི་ལམ་ཐག་གོ །
བང་འཕྲི,རླངས་འཁོར་སོགས་ཀྱི་སྣུམ་སྒོ་དང་འཁོར་སྒོག་ལ་བརྟེན་ནས་བང་ཇེ་དལ་དུ་གཏོང་བའོ། །
བང་འཕྲི་གདུགས,གནམ་གྲུ་སོགས་ཀྱི་མཇུག་ཏུ་བཏགས་ནས་ཕྱིར་འཐེན་ཏེ་རིམ་གྱིས་ཇེ་དལ་དུ་གཏོང་བྱེད་ཀྱི་གདུགས་ཆེན་པོ་ཞིག་གོ །
བང་སོ། དུར་ས,མི་ཤི་བའི་རོ་སྦ་སའི་དོང་དང་དུར་ཁང་སོགས་སོ། །
བང་སྒྱུར་ཡུ་བ། བང་ཡུ,རླངས་འཁོར་སོགས་ཀྱི་བང་མགྱོགས་དལ་གྱི་ཚད་སྒྱུར་བར་བྱེད་པའི་འཕྲུལ་གྱི་ཡུ་བའམ་དབྱུག་པའོ། །
བང་སྒྱུར་སྒམ། འགྲོས་སྒྱུར་སྒམ,སྣུམ་འཁོར་སོགས་ཀྱི་བང་ངམ་འགྲོས་ཚད་མགྱོགས་དལ་སྒྱུར་བྱེད་ཀྱི་འཕྲུལ་ཆས་བཅུག་པའི་སྣོད་དོ། །
བང་སྣོན,རླངས་འཁོར་སོགས་ཀྱི་བང་ཇེ་མགྱོགས་སུ་བཏང་བའོ། །
བང་སྣོན་རྐང་གདན,རླངས་འཁོར་རིགས་ཀྱི་བང་ཚད་ཇེ་མགྱོགས་སུ་གཏོང་བྱེད་དེ། ཁ་ལོ་པས་རྐང་བས་གནན་པར་བྱ་བ་ཞིག་གོ །
བཅད་ཁྲ་ཁྱབ་བསྒྲགས། ཁྲ་བསྒྲགས,ཁྲིམས་ཁང་གིས་གྱོད་དོན་ཞིབ་དཔྱད་བྱས་ཚར་རྗེས་ཉེས་ཅན་ལ་ཁྲིམས་ཐག་བཅད་པའི་མཇུག་དོན་ཁྱབ་བསྒྲགས་བྱེད་པའི་ཁྲིམས་ལུགས་ཀྱི་བྱ་སྤྱོད་ཅིག་གོ །
བཅད་ཁྲ་རྒྱག། ཁྲུན་ཆོད,གྱོད་གཞི་དང་བྱེད་ཐབས་སོགས་ལ་མཇུག་མཐའི་ཐག་གཅོད་བྱེད་པའོ། །
བཅད་ཁྲ། ཁྲུན་ཆོད,གྱོད་གཞིའི་མཇུག་མཐའི་ཐག་ཆོད་དོ། །
བཅད་ཁྲ། བཤེར་ཁྲ,ཁྲིམས་ཁང་གིས་གྱོད་གཞི་ཐག་བཅད་པའི་མཇུག་འབྲས་ཀྱི་ ཡི་གེ་སྤེལ་བའོ། །
བཅད་ངོས། གཤགས་ངོས,གྲི་སོགས་ཀྱིས་བཅད་པའི་མཚམས་ཀྱི་ངོས་སོ། །
བཅད་དཀར,ཁང་བཅད་དམ་བར་ཆོད་ཀྱི་སྐར་ཁུང་ངོ༌། །
བཅད་ནོར་གྱོད་གཞི,ཐག་བཅད་ནོར་བའི་གྱོད་གཞིའོ། །
བཅད་བསྒྱུར,གློག་བརྙན་དང་བརྙན་རིས་དང་འཕྲུལ་ཆས་ཀྱི་བྱ་བ་སོགས་དངོས་པོའམ་བྱ་བ་འགའ་ཞིག་གཅིག་གིས་མཚམས་བཅད་ནས་གཞན་གཅིག་ཏུ་བསྒྱུར་བའོ། །
བཅད་མིག,ཆོད་ཀྱིས་བཅད་པའི་ཁང་མིག་ཆུང་ངུའོ། །
བཅད་ཤག,གླུ་གར་ཁང་སོགས་སུ་ཆེད་དུ་བཀོད་པའི་བྱིངས་དང་བར་དུ་བཅད་དེ་འདུག་པར་བྱ་བའི་གནས་སོ། །
བཅད་སྟེགས,ཆང་ཁང་སོགས་ཀྱི་ནང་དུ་བཏུང་བ་སོགས་མཁོ་སྤྲོད་བྱེད་སའི་སྒྲོམ་སྟེགས་སོ། །
བཅའ་ཁྲིམས,ཁྲིམས་འཛུགས་ལས་ཁུངས་སམ་རྒྱལ་ཁབ་ལས་ཁུངས་ཀྱིས་གཏན་འབེབས་བྱས་ཤིང་རྒྱལ་ཁབ་སྲིད་དབང་གིས་འགན་ལེན་ལག་བསྟར་བྱེད་པའི་སྤྱོད་ལམ་སྒྲིག་སྲོལ་གྱི་སྤྱི་མིང་ངོ༌། །
བཅའ་ལྒ། ལྒ,སྔོ་ལྡུམ་རིགས་ཤིག་ཏེ། ལོ་མ་ཁབ་དབྱིབས། མེ་ཏོག་ལྗང་སེར་རྒྱུན་པར་ཁ་མི་བྱེ་བ། རྩ་བ་སེར་སྨུག་རོ་ཚ་བ་སྤོད་རྫས་སུ་བྱེད་པ་ཞིག་གོ །
བཅའ་སྡོད་དམག,ས་གནས་ཤིག་ལ་གཞིས་ཆགས་ཏེ་འདུག་པའི་དམག་དཔུང་ངོ། །
བཅའ་སྡོད,གཞིས་ཆགས་པའམ་གནས་མལ་འཆའ་བའོ། །
བཅར་འདྲི,གནས་ཚུལ་བསྡུ་རུབ་ཀྱི་ཆེད་དུ་ཉེ་གམ་དུ་བཅར་ནས་གཏམ་འདྲི་ཞིང་སྒྲ་དང་བརྙན་པར་སོགས་འབེབས་པའོ། །
བཅལ་འཛིན,རྒྱལ་ཁབ་ཀྱི་བཅའ་ཁྲིམས་ལྟར་འགག་ཁྲལ་སོགས་བཅལ་ཟིན་པའི་དཔང་འཛིན་ནོ། །
བཅུ་དེབ,ཉིན་བཅུ་རེ་ལ་ཐེངས་རེ་འདོན་པར་བྱ་བའི་དུས་དེབ་ཀྱི་རིགས་སོ། །
བཅུད་ཁུ། བཅུད་གཤེར,གདོང་བཀྲུས་རྗེས་གདོང་ལ་བྱུག་རྒྱུའི་མདངས་གསལ་བར་བྱེད་པའི་ནུས་པ་ཅན་གྱི་གཤེར་ཁུ་ཞིག་གོ །
བཅུད་བད,ལག་པ་དང་གདོང་སོགས་ལ་བྱུག་ན་འཚོ་བཅུད་ཀྱི་ནུས་པ་ཡོད་པའི་བྱུག་རྫས་ཤིག་གོ །
བཅུད་ཟས,ལུས་སྟོབས་སྐྱེད་པ་ལ་མཁོ་བའི་བཅུད་དང་ལྡན་པའི་ཟས་རིགས་སོ། །
བཅུད་རྩི,ལུས་ཀྱི་ཟུངས་སྟོབས་བསྐྱེད་པའི་ནུས་པ་དང་ལྡན་པའི་བཅུད་ཀྱི་གྲུབ་ཆ་སྤྲི་དཀར་དང་སྣུམ་དང་མངར་དང་གཏེར་དངོས་དང་འཚོ་རྩི་སོགས་སོ། །
བཅུད་རྫས,ལུས་ཀྱི་ཟུངས་སྟོབས་སྐྱེད་པ་ལ་མཁོ་བའི་བཅུད་དང་ལྡན་པའི་ཟས་རིགས་སོ། །
བཅུད་སྣུམ,ལག་པ་བཀྲུས་རྗེས་བྱུག་རྒྱུའི་བཅུད་ལྡན་གྱི་སྣུམ་ཞིག་གོ །
བཅུད་སྣུམ,ལག་པ་དང་ངོ་གདོང་སོགས་ལ་བྱུག་རྒྱུའི་འཚོ་བཅུད་ཀྱི་ནུས་པ་ཡོད་པའི་བྱུག་སྣུམ་ཞིག་གོ །
བཅུད་སྨན,ལུས་ཀྱི་ཟུངས་སྟོབས་གསོ་བ་དང་རྒས་སྲ་བཅུད་ལེན་གྱི་སྨན་རྫས་སོ། །
བཅུད,སྐྱེ་དངོས་ཀྱི་ལུས་སྟོབས་སྐྱེད་པ་ལ་མཁོ་བའི་འཚོ་རྩི་ཞིག་གོ །
བཅོལ་ས,གནས་སྐབས་སུ་འགྲུལ་པ་སོགས་ཀྱིས་ཅ་ལག་བཅོལ་སའོ། །
བཅོལ་སྒྲོམ,བཅོལ་དངོས་གཞུག་སའི་སྒྲོམ་མོ། །
བཅོས་ཐོན,ནད་པར་སྨན་བཅོས་བྱས་ཏེ་སྨན་ཁང་ལས་ཕྱིར་ཐོན་པའོ། །
བཅོས་ཐོན་དཔང་ཡིག,ནད་པར་སྨན་བཅོས་བྱས་ཏེ་སྨན་ཁང་ནས་ཕྱིར་ཐོན་པའི་དཔང་ཡིག་གོ །
བཅོས་དབྱངས,དབྱངས་ཀྱི་བརྩམས་ཆོས་ཞིག་གཞིར་བྱས་ནས་གཞན་དུ་བཅོས་པའི་རོལ་དབྱངས་སོ། །
བཅོས་ནུས། ཕན་ནུས,ནད་གསོ་བཅོས་ཀྱི་ཕན་ནུས་སོ། །
བཅོས་པ། བསྒྱུར་བ,མིང་ཐོ་དང་གསང་ཡིག་སོགས་བཅོས་པ་དང༌། བགྲོད་ལམ་སོགས་བསྒྱུར་བའོ། །
བཅོས་ཚན,ནད་ལ་བསྟུད་མར་སྨན་བཅོས་བྱེད་པའི་དུས་ཚོད་གཏན་ཁེལ་བྱས་པ་ལས་དུམ་བུ་གཅིག་གོ །
བཅོས་རུང་ཅན,༡ སྲ་བའི་ངོ་བོ་ཅན་གྱི་དངོས་པོ་འགའ་ཞིག་བཞུ་རྡུང་སོགས་ཀྱི་ཐབས་ལ་བརྟེན་ནས་རྣམ་པ་གཞན་དུ་འཆོས་རུང་བ་དང༌། ༢ སྐྱེ་དངོས་དག་ཁོར་ཡུག་ཆ་རྐྱེན་མི་འདྲ་བའི་ནང་ནས་རང་བཞིན་འགའ་ཞིག་ལ་འགྱུར་བ་འབྱུང་དུ་རུང་བའོ། །
བཅོས་སྟེགས,ནད་པར་སྨན་བཅོས་བྱ་སའི་སྟེགས་བུའོ། །
བཅོས་སྲུང་བྱུག་བད,གདོང་སྐྱི་སྲུང་བའི་ནུས་པ་ཡོད་པའི་བྱུག་རྫས་ཤིག་གོ །
བཏགས་གྱོད,རེ་ཞིག་ཐག་ཆོད་མ་ཐུབ་པར་ལུས་པའི་གནད་དོན་སྤྱི་དང་ཁྱད་པར་དུ་ཁྲུན་མ་ཆོད་པར་བཏགས་ཏེ་བཞག་ཡོད་པའི་གྱོད་གཞིའོ། །
བཏགས་གྲངས,རྩིས་རིག་གི་སྐབས་ཀྱི་བརྡ་ཆད་ཅིག་སྟེ། མ་ཤེས་གྲངས་དང་ཕན་ཚུན་བསྒྱུར་བའི་ཨང་གྲངས་དང་ཨང་ཚབ་ཅིག་གོ །
བཏགས་གྲངས,རྩིས་  རིག་གི་སྐབས་ཀྱི་བརྡ་ཆད་ཅིག་སྟེ། མ་ཤེས་གྲངས་དང་ཕན་ཚུན་བསྒྱུར་བའི་ཨང་གྲངས་དང་ཨང་ཚབ་ཅིག་གཽ །
བཏགས་བཟོས་དངོས་དོན,གློག་རྡུལ་རྩིས་འཕྲུལ་གྱི་རི་མོའི་གཟུགས་བརྙན་དང་སྒྲ་བརྙན་བརྒྱུད་སྤེལ་སོགས་ཀྱི་ནུས་པ་ལ་བརྟེན་ནས་མི་རྣམས་ལ་ཁོར་ཡུག་དངོས་ཀྱི་སྣང་བ་སྟེར་བར་བྱེད་པའི་ལག་རྩལ་ཞིག་གོ །
བཏགས་བཟོས་དཔལ་འབྱོར,བཏགས་བཟོས་དཔལ་འབྱོར་ཞེས་པ་ནི་གཙོ་བོ་དངུལ་རྩའི་གོ་རིམ་ལ་བརྟེན་ནས་མ་རྩ་རྣམས་འཁོར་རྒྱུག་བྱས་ཏེ་ཁེ་དབང་སྤྱོད་པའི་དཔལ་འབྱོར་གྱི་་བྱེད་སྒོ་ཞིག་སྟེ། དོན་དུ་ན་ཐད་ཀར་སྒོར་མོས་སྒོར་མོའི་བོགས་སྐྱེད་ལེན་པའི་་བྱེད་སྒོ་ཞིག་ཡིན་ཞིང༌། དངོས་པོའི་ཐོན་ལས་དཔལ་འབྱོར་དངོས་མ་ཡིན་པའི་རྒྱུ་མཚན་གྱིས་དེ་ལ་བཏགས་བཟོས་དཔལ་འབྱོར་ཞེས་བཏགས་པའོ། །
བཏགས་བཟོས,༡ རྟོག་པས་བཏགས་ཏེ་བཟོས་པ་དང༌། ༢ དོན་དངོས་དང་མི་མཐུན་པའམ་བཏགས་པའི་དངོས་པོའོ། །
བཏགས་མ,འཁེལ་འཐག་བྱས་ཏེ་གྲུབ་པའི་ཐོན་རྫས་སོ། །
བཏབ་གོང༌,མཐོང་སར་བསྟན་པའི་རིན་གོང་ངོ༌། །
བཏིང་གདན། བྲིས་གདན,དངོས་པོ་གང་རུང་གི་འོག་ཏུ་གདིང་བྱའི་གདན་དང༌། ཡི་གེ་འབྲི་ཚེ་ཤོག་འོག་ཏུ་གདིང་རྒྱུའི་སྤོས་འགྱིག་གམ་པང་ལེབ་སོགས་སོ། །
བཏུང་ཆུ,འབགས་བཙོག་གིས་མ་བསླད་པའི་བཏུང་ཆོག་པའི་ཆུ་གཙང་མའོ། །
བཏུང་ཕོར། ཀོང་ཕོར,ཆང་སོགས་བཏུང་སྣོད་ཀྱི་ཕོར་བ་སྟེ། ཕལ་ཆེར་ཤེལ་ལས་གྲུབ་པའི་ཀོང་བུའི་དབྱིབས་ཅན་ནོ། །
བཏུང་བ། སྐོམ། སྐྱེམས,ཆེད་དུ་བཏུང་བྱར་བཟོས་པའམ་གྲུབ་པའི་གཤེར་ཁུའི་རིགས་རྣམས་སོ། །
བཏུང་ཤག,ཤིང་ཏོག་ཁུ་བ་སོགས་བཏུང་ཞིང་འདུག་སའི་ཚོང་གཉེར་གྱི་གནས་ཤིག་གོ །
བཏུས་དེབ,པར་གཞི་མི་འདྲ་བ་དུ་མ་བཏུས་ནས་དཔར་སྐྲུན་བྱས་པའི་དཔེ་ཆའོ། །
བད་ཐོར་འགོག་ལྡེ,ན་གཞོན་རྣམས་ཀྱི་གདོང་དང་ལུས་ལ་འབྱུང་བའི་ཐོར་བ་མེད་པར་བྱེད་པའམ་འགོག་བྱེད་ཀྱི་བྱུག་རྫས་ལྡེ་གུ་ཞིག་གོ །
བདག་ཉིད་དོ་དམ,རང་གི་བསམ་བློ་དང་སྨྲ་བརྗོད་དང་ཀུན་སྤྱོད་བཅས་ལ་རང་རྟོགས་ཀྱིས་ཚོད་འཛིན་དང་བསྒྱུར་བཅོས་བྱེད་པའོ། །
བདག་ཉིད་འཕེལ་རྒྱས,"སེམས་ཁམས་དབྱེ་ཞིབ་གཞུང་ལུགས་ཀྱི་བདག་ཉིད་གྲུབ་ཚུལ་སྐོར་གྱི་ལྟ་བ་སྟེ།  ཧྥུ་རེ་ཨུ་ཏུ(Freud Digmund,1856-1939)ཡི་མི་གཞིའི་གཞུང་ལུགས་ལྟར་ན། མི་གཞི་ནི་ཐོག་མའི་བདག་ཉིད་དང་དངོས་ཡོད་བདག་ཉིད་དང་ཁྱད་འཕགས་ཀྱི་བདག་ཉིད་དེ་གསུམ་ལས་གྲུབ་པར་བཤད་ལ། ཐོག་མའི་བདག་ཉིད་ནི་མི་རྣམས་སྐྱེས་པ་ནས་གྲུབ་པའི་ལྷན་སྐྱེས་ཀྱི་ནུས་པ་ཡིན་ཅིང༌། དེ་ཉིད་སྐྱེ་འཕེལ་དང་བསྟུན་ནས་དངོས་ཡོད་གནས་ཚུལ་གྱི་ཤུགས་རྐྱེན་ཐེབས་པའི་དངོས་ཡོད་བདག་ཉིད་གྲུབ་པ་དང༌། དེས་དངོས་ཡོད་གནས་ཚུལ་གྱི་རྩ་དོན་འོག་ཐོག་མའི་བདག་ཉིད་ཀྱི་ངར་ཤུགས་ལ་ཚོད་འཛིན་དོ་དམ་བྱེད་ཅིང༌། བྱིས་པས་སྤྱི་ཚོགས་ཀུན་སྤྱོད་ཀྱི་བླང་བྱ་དང་བྱ་སྤྱོད་ཀྱི་ཚད་ཐིག་ལ་སློབ་སྦྱོང་བྱེད་ཅིང་ཀུན་སྤྱོད་ཚད་གཞིའི་དངོས་ཡོད་བདག་ཉིད་ལ་ཁྲིད་སྟོན་བྱས་ཏེ་མཐར་གཞན་ལས་ལྷག་པའི་བདག་ཉིད་དམ་མི་གཞིའི་དཔལ་ཡོན་དང་ལྡན་པའི་ཆ་དེ་འགྲུབ་པར་འགྱུར་ཞེས་ཟེར་རོ། །"
བདག་དབང༌,རྒྱུ་ནོར་བདག་གིར་བྱེད་པའི་དབང་ཆའོ། །
བདག་དབང་རྒྱལ་ཁབ,རྒྱལ་ཁབ་གཞན་གྱི་མངའ་ཁོངས་སུ་མི་གཏོགས་ལ་རྒྱལ་ཁབ་གཞན་གང་གིས་ཀྱང་ཁ་ལོ་སྒྱུར་བ་མིན་པའི་རང་དབང་རང་བདག་གི་རྒྱལ་ཁབ་བོ། །
བདག་བརྗེ,ས་དང་ཁང་པ་དང་རླངས་འཁོར་སོགས་ཉོ་ཚོང་དང་བརྒྱུད་འཛིན་བྱེད་པའི་སྐབས་ཁྲིམས་ལྟར་དོ་བདག་བརྗེ་བའོ། །
བདག་སྲུང༌,རྒྱུ་ནོར་བདག་གཉེར་སྲུང་སྐྱོབ་བྱེད་པའོ། །
བདམ་པོ,ཉེན་རྟོག་པ་སོགས་ལ་མྱུལ་ཞིབ་བྱ་བའི་ཡུལ་ལམ་རྐུན་མ་སོགས་སྟོན་པར་བྱེད་པའི་མིའོ། །
བདམ་ལེན་བརྡ་ཐོ། ལེན་བརྡ,སློབ་མ་སོགས་བསྡུ་བྱའི་ཚད་དང་ལྡན་པ་རྣམས་སློབ་གྲྭ་སོགས་ལེན་པའི་བརྡ་བཏང་བའི་ཡི་གེའོ། །
བདམ་ལེན,སློབ་མ་སོགས་བདམ་བྱའམ་བསྡུ་བྱའི་ཚད་དང་ལྡན་པ་རྣམས་ལེན་པའོ། །
བདམས་གཏོང༌,རྒྱང་སྒྲོག་གམ་བརྙན་འཕྲིན་ལས་ཁུངས་དག་ལ་གླུ་དབྱངས་སོགས་ཀྱི་ལེ་ཚན་འདི་དང་དེ་གཏོང་རོགས་ཞེས་རེ་བ་བཏོན་ཏེ་བདམས་ནས་གཏོང་དུ་འཇུག་པའོ། །
བདམས་བཀོལ,༡ མི་སྣ་བསྐོ་འཇོག་དང༌། ༢ ལས་བཀོལ་བྱེད་པའོ། །
བདམས་བཤུས,རྩོམ་རིག་སོགས་ཀྱི་ནང་དོན་གྱི་གནད་རྣམས་བདམས་ནས་བཤུས་པའོ། །
བདེ་གཞིས་བཟོ་བཀོད,རྒྱལ་ཁབ་ཀྱིས་བུན་དངུལ་བཏང་བ་དང་ས་གནས་སྲིད་གཞུང་གིས་མ་དངུལ་རང་སྒྲུག་བྱས་པ་ལ་བརྟེན་ནས་བསྐྲུན་པའི་ཁེ་གཉེར་མ་ཡིན་པའི་གཞིས་ཁང་འཛུགས་སྐྲུན་གྱི་བཟོ་བཀོད་དོ། །
བདེ་ཐང༌,ནད་ཟུངས་དྲི་མ་གསུམ་པཽ་རང་རང་གི་གནས་དང་ལྡང་ཚད་ལས་རྣམ་པར་མ་གྱུར་པའི་གནས་སྐབས་ཏེ། ནད་མེད་པར་སྐྱེ་ཁམས་དང་སེམས་ཁམས་རྒྱུན་ལྡན་ཡིན་པའོ། །
བདེ་ཐང་གསལ་བྱང༌,བདེ་ཐང་གནས་ཚུལ་གསལ་པོར་བཀོད་པའི་བྱང་བུ་ཞིག་གོ །
བདེ་ཐང་ཞན་པ,ལུས་ལ་ན་ཚ་མངོན་གསལ་ཞིག་བྱུང་མེད་ཀྱང༌། ངལ་ཞིང་དུབ་པ་དང་བརྗེད་ངས་ཆེ་ཞིང་གཉིད་མི་ཁུགས་པ་སོགས་ཟོ་མི་བདེ་བས་ལུས་ཟུངས་ཞན་པར་འགྱུར་བ་དང་ལས་ཀར་སྒྱིད་ལུག་གི་སྣང་བ་སྐྱེ་བ་སོགས་ནད་པ་མིན་ལ་བདེ་ཐང་ཡང་མ་ཡིན་པའི་ཕུང་གསུམ་པར་གྱུར་པའི་སྐབས་སོ། །
བདེ་བཅོས,རྩོམ་གྱི་ཚིག་མཛེས་བཅོས་བྱེད་པའོ། །
བདེ་བཤེར,བདེ་འཇགས་ཞིབ་བཤེར་ཞེས་པའི་ཚིག་སྡུད་དོ། །
བདེ་མྱུར,སྟབས་བདེ་ཞིང་མྱུར་དུ་འཇུག་པའི་ཐབས་ལམ་མོ། །
བདེ་འཇགས་གཅོད་སྒོ,གཤེར་དང་རླངས་པ་སོགས་ཀྱི་ཉེན་ཁ་ལས་འགོག་བྱེད་ཀྱི་རང་བྱེད་གཅོད་སྒོ་ཞིག་གོ །
བདེ་འཇགས་གློག་སྒྲོན,གཏེར་ཁྲོན་ནང་དུ་བཀོལ་བར་བྱ་བའི་འདྲེས་རླུང་འབར་འགད་སྔོན་འགོག་དང་སོལ་རླངས་ཀྱི་ཚད་སྔོན་དཔོག་བྱེད་ཐུབ་པའི་གློག་སྒྲོན་དང༌། ༢ གློག་ཤེད་ཝོལ ༣༦ ལས་དམའ་བའམ་བདེ་འཇགས་ཀྱི་བསྒྲིག་ཆས་ཡོད་པའི་གློག་སྒྲོན་ནོ། །
བདེ་འཇགས་ཐིག་ལམ། བདེ་ཐིག,ཤོག་སྒོར་རྫུན་མ་སྔོན་འགོག་བྱེད་ཕྱིར་དེའི་སྟེང་དུ་བཀོད་པའི་དམིགས་བསལ་གྱི་ཐིག་ཅིག་དང༌།  ༢ མེ་འཁོར་དང་དོང་འཁོར་གྱི་ལངས་སྟེགས་སུ་འཁོར་ལོ་སྒུག་མཁན་རྣམས་ཀྱི་བདེ་འཇགས་ཀྱི་ཕྱིར་དུ་བཏབ་པའི་འགྲིམ་འགྲུལ་མཚོན་ཐིག་སོགས་སོ། །
བདེ་འཇགས་དབུགས་སྒྲོ,རླངས་འཁོར་སོགས་བརྡབས་སྐྱོན་བྱུང་སྐབས་རང་བྱེད་ཀྱིས་ཕྱིར་ཐོན་ཏེ་ཉེན་ཁ་ལས་སྐྱོབ་པར་བྱེད་པའི་དབུགས་ཀྱི་སྒྲོ་བ་ཞིག་གོ །
བདེ་འཇགས་དྲ་བ,མཁར་ལས་སོགས་ཀྱི་སྐབས་སུ་བདེ་འཇགས་སྲུང་སྐྱོབ་ཀྱི་ཆེད་དུ་བྱས་པའི་དྲ་བའོ། །
བདེ་འཇགས་ཞིབ་བཤེར། བདེ་བཤེར,གནམ་གྲུ་སོགས་ལ་འཇུག་པ་ན་བདེ་འཇགས་ཀྱི་ཕྱིར་དུ་ཞིབ་གཤེར་བྱེད་པའོ། །
བདེ་འཇགས་རྣམ་པ,རྩིས་འཕྲུལ་གྱི་གཞི་རྩའི་བསྒྲིགས་རིམ་ཉུང་ཤས་ཤིག་ལ་བརྟེན་ནས་ནད་དུག་སོགས་ཀྱི་ཉེན་ཁ་དང་དབྲལ་ཏེ་བདེ་འཇགས་སུ་བྱ་བ་བྱེད་ཚུལ་གྱི་རྣམ་པ་ཞིག་གོ །
བདེ་འཇགས་སྒོ,ཞི་བདེའི་སྒོ་ཞེས་པ་དང་འདྲའོ། །
བདེ་འཇགས། ཉེན་མེད,ཉེན་ཁ་དང་འཇིགས་སྣང་སོགས་མེད་པའོ། །
བདེ་འཕྲིན,System) མི་སྒེར་ལག་འཕྲིན་མ་ལག་གམ་མི་སྒེར་འཕྲིན་འཇུག་མ་ལག་ཅེས་པ་སྟེ། ད་ཡོད་ཀྱི་གཏན་ཁེལ་ཁ་པར་དྲ་བའི་ཁྲོད་ཀྱི་བརྗེ་རེས་དང་སྐྱེལ་གཏོང་ཐོན་ཁུངས་ཀྱི་སྟོང་ཆ་བཀོལ་ཏེ་ཁོར་ཡུག་ངེས་ཅན་ཞིག་གི་ནང་ནས་དྲ་བར་འཇུག་པའི་འཕྲིན་གཏོང་མ་ལག་ཅིག་གོ །
བདེ་འཕྲིན,མི་སྒེར་ལག་འཕྲིན་མ་ལག་གམ་མི་སྒེར་འཕྲིན་འཇུག་མ་ལག་ཅེས་པ་སྟེ། ད་ཡོད་ཀྱི་གཏན་ཁེལ་ཁ་པར་དྲ་བའི་ཁྲོད་ཀྱི་བརྗེ་རེས་དང་སྐྱེལ་གཏོང་ཐོན་ཁུངས་ཀྱི་སྟོང་ཆ་བཀོལ་ཏེ་ཁོར་ཡུག་ངེས་ཅན་ཞིག་གི་ནང་ནས་དྲ་བར་འཇུག་པའི་འཕྲིན་གཏོང་མ་ལག་ཅིག་གོ །
བདེ་འཛིན་ལྷན་ཚོགས,མཉམ་འབྲེལ་རྒྱལ་ཚོགས་བདེ་འཇགས་ལས་འཛིན་ལྷན་ཚོགས་ཀྱི་བསྡུས་མིང་ངོ༌། །
བདེ་སོས་ཚན་ཁག,ནད་པ་རྣམས་བདེ་སོས་འོང་བཞིན་པའམ་གཤག་བཅོས་ཀྱི་རྗེས་སུ་ལུས་ཀྱི་ནུས་པ་སླར་གསོ་བའམ་སོར་ཆུད་ནས་བདེ་ཐང་འབྱུང་དུ་འཇུག་མཁན་གྱི་ཚན་ཁག་གོ །
བདེ་སོས། སངས་དྲག,ནད་གཞི་སངས་དྲག་ཏུ་སོང་བས་ལུས་པོ་སོར་ཆུད་ནས་བདེ་ཐང་དུ་གྱུར་པའོ། །
བདེ་སྐྱིད་མཚོན་གྲངས,མི་རྣམས་ཀྱི་འཚོ་བའི་བདེ་སྐྱིད་ཀྱི་སྣང་ཚུལ་དེ་ཚད་གཞི་གང་ཞིག་གི་བརྒྱ་ཆའི་བསྡུར་ཚད་ཀྱི་གྲངས་སུ་བསྒྱུར་ནས་མཚོན་པའི་གྲངས་སོ། །
བདེ་སྲུང༌,༡ སྤྱི་ཚོགས་བདེ་འཇགས་ལ་སྲུང་སྐྱོབ་བྱེད་པ་དང༌། ༢ ལས་ཀའི་སྐབས་སུ་བཟོ་པའི་བདེ་འཇགས་ལ་འགན་སྲུང་བྱེད་པའོ། །
བདེ་སྲུང་པ,མགྲོན་ཁང་དང་ཁེ་ལས་སྡེ་ཁག་སོགས་གྱི་བདེ་འཇགས་སྲུང་སྐྱོབ་བྱེད་མཁན་གྱི་མིའོ།
བདེན་གཙང༌,རྒྱུ་ནོར་ཧམ་ཟ་སོགས་གཞུང་ལ་གནོད་ཅིང་སྒེར་ལ་ཕན་པའི་བྱ་བ་མི་བྱེད་པའོ། །
བདེན་འཚོལ་དངོས་སྒྲུབ,བདེན་དོན་འཚོལ་ཞིང་དོན་དངོས་སྒྲུབ་པའོ། །
བབ་ཆགས,སེམས་པ་གཙང་ཞིང་ལུས་ངག་གི་ཀུན་སྤྱོད་བབ་ཆགས་པའོ། །
བབ་བསྟུན་རིམ་འཇུག,ལས་ཀ་དང་སློབ་སྦྱོང་སོགས་གོ་རིམ་ངེས་ཅན་ལྟར་རིམ་བཞིན་འཕེལ་རྒྱས་དང་གཏིང་ཇེ་ཟབ་ཏུ་སྤེལ་བའཽ། །
བམ་པོའི་ཁ་བྱང༌། དྲིལ་བྱང༌,ཤོག་དྲིལ་ལམ་ཡིག་ཆའི་ཁ་བྱང་ངོ༌། །
བཙག་བཅོས,གསོ་རིག་གི་སྐབས་སུ་ཁྲག་ནང་གི་དུག་བཙག་ནས་གཙང་འདོན་བྱེད་པའི་ནད་བཅོས་ཚུལ་ཞིག་གོ །
བཙན་ཁྲིད,བཙན་ཤེད་ཀྱིས་མི་འདོད་བཞིན་དུ་ཁྲིད་པའོ། །
བཙན་གནོན་བྱ་ཐབས,ཚད་མེད་པའི་གདུག་རྩུབ་ཆེན་པོས་མནར་གཅོད་དང་བཙན་གནོན་གྱི་བྱེད་ཐབས་སོ། །
བཙན་གནོན་སྲིད་ཇུས,ཚད་མེད་པའི་གདུག་རྩུབ་ཆེན་པོས་མནར་གཅོད་དང་བཙན་གནོན་བྱེད་པའི་སྲིད་ཇུས་སོ། །
བཙན་གསོས་བྱ་གག,བཙན་གསོ་བྱས་པའི་བྱ་གག་གོ །
བཙན་དབང༌,རང་གི་སྟོབས་ཤུགས་ལ་བརྟེན་ནས་ཕ་རོལ་པོའམ་ཕ་རོལ་པོའི་རྒྱལ་ཁབ་ལ་བཙན་གནོན་བྱེད་པའི་དབང་ཤུགས་སོ། །
བཙན་དབང༌། ཧམ་ཤེད,རྒྱལ་སྤྱིའི་འབྲེལ་བའི་ཁྲོད་དུ་དམག་དཔུང་དང་སྟོབས་འབྱོར་ལ་བརྟེན་ནས་རྒྱལ་ཁབ་གཞན་ལ་ཐེ་གཏོགས་དང་ཚོད་འཛིན་བྱེད་པའོ། །
བཙན་བདག,ཁྱབ་ཁོངས་གང་རུང་ཞིག་གི་ནང་དུ་དབང་ཤུགས་དང་ནུས་སྟོབས་ཆེན་པོ་ཡོད་པའི་མིའམ་ཚོགས་པའོ། །
བཙན་འཁྲིད,༡ མི་ངན་གྱིས་ག་ཤེད་དུ་བཙན་འཁྲིད་བྱེད་པ་དང༌། ༢ ཕ་རོལ་པོ་ལ་འཇིགས་སྣང་བསྐུལ་ནས་འུ་ཐུག་གིས་ཁ་ལ་ཉན་དུ་འཇུག་པའོ། །
བཙན་འགུགས,རྒྱུ་མཚན་ལུགས་མཐུན་བཤད་དུ་མེད་པར་དོན་མེད་དུ་ཁྲིམས་རར་མི་ཡོང་བའི་མིར་ཁྲིམས་འཛིན་ལས་ཁུངས་ཀྱིས་ཁྲིམས་རར་ངེས་པར་འབྱོར་དགོས་པའི་བཙན་ཤེད་ཀྱི་བྱ་ཐབས་སྤྱད་པའོ། །
བཙན་འཆིང༌,བཙན་ཤེད་ལ་བརྟེན་ནས་མི་གཞན་བཟུང་སྟེ་འཆིང་བར་བྱེད་པའོ། །
བཙན་འཕྲོག,གཞན་གྱི་དངོས་པོ་བཙན་ཤུགས་ཀྱིས་འཕྲོག་པའོ། །
བཙན་འབབ,གནམ་གྲུ་རྐྱེན་དབང་གིས་མུ་མཐུད་དུ་འཕུར་མ་ནུས་པར་འབབ་དགོས་བྱུང་བའམ་བཙན་ཤེད་ཀྱིས་འབབ་ཏུ་བཅུག་པའོ། །
བཙན་ཤེད,༡ བཙན་ཐབས་ཀྱི་ནུས་ཤེད་དམ་དྲག་ཤུགས་དང༌། ༢ ཁྱད་པར་དུ་རྒྱལ་ཁབ་ཀྱི་བཙན་ཐབས་ནུས་ཤེད་ལ་འཇུག་གོ །
བཙན་ཤེད,ཆབ་སྲིད་དང་དཔལ་འབྱོར་གྱི་སྟོབས་ཤུགས་ལ་བརྟེན་པའི་བཙན་ཤེད་དོ། །
བཙན་སྡོམ,ཉེས་ཅན་ནམ་མི་ངན་ལ་བཙན་ཤེད་ཀྱིས་དོ་དམ་བྱེད་པ་སོགས་སོ། །
བཙའ་དཀའ,ཕྲུ་གུ་བཙའ་དཀའ་བ་དང་བརྩམས་ཆོས་སམ་འཆར་གཞི་འགྲུབ་དཀའ་བའི་དཔེ་ལའང་འཇུག་གོ །
བཙའ་ན་རན,ཕྲུ་གུ་བཙའ་བའི་ན་ཚོད་དུ་སླེབས་པའོ། །
བཙིར་ལྡེ,ལུས་ཀྱི་རྨ་དང་པགས་པར་བྱུག་རྒྱུའི་བཙིར་ནས་འདོན་དགོས་པའི་སྨན་གྱི་ལྡེ་གུ་ཞིག་གོ །
བཙོ་སྦྱངས,བཞུ་བསྲེག་སོགས་ཀྱི་ཐབས་ལ་བརྟེན་ནས་གཏེར་རྡོ་དང་རྒྱུ་ཆས་གཞན་དག་ནང་ནས་ལྕགས་རིགས་འདོན་པའོ། །
བཙོང་གོང༌,འབོད་གོང་ཙམ་མ་ཡིན་པའི་བཙོང་གོང་དངོས་སོ། །
བཙོང་མིན་རྫས,འགྲེམ་སྟོན་དང་ལེགས་སྐྱེས་སོགས་ཀྱི་ཚུལ་དུ་སྟེར་བ་ལས་བཙོང་རྒྱུ་མ་ཡིན་པའི་དངོས་རྫས་སོ། །
བཙོང་ར,་གཞི་ཁྱོན་ཅུང་ཆེ་བའི་ཚོང་རྫས་བཙོང་སའོ། །
བཙོངས་བསྒྱུར,དངོས་རྫས་བཙོངས་ནས་ལག་དངུལ་དུ་བསྒྱུར་པའོ། །
བཙོད,སྔོ་ལྡུམ་གྱི་རིགས་ཏེ། རྩ་བ་སྙུང་དབྱིབས་ཁ་དོག་ལི་སེར་དྲེག་པ་ནག་པོ་ཅན། སྡོང་བུ་གླིང་བཞི་ཕྲ་རིང༌། ལོ་མ་ལྗང་རྩུབ་སྙིང་དབྱིབས་ཁོར་སྐྱེས། མེ་ཏོག་སེར་སྐྱ་ཆུང་ངུ༌། འབྲས་བུ་དམར་པོ་སྨིན་ནས་སྨུག་པོར་འགྱུར་བ། ལོ་སྡོང་གི་ངོས་སུ་ཚེར་མ་རྩེ་མོ་ཐུར་བསྟན་དུ་ཡོད་པ་ཞིག་སྟེ། འདི་ལ་ནང་གསེས་ཆེ་འབྲིང་ཆུང་གསུམ་གྱི་དབྱེ་བ་ཡོད་དོ། །
བཙོན་ཁང༌,ཉེས་ཅན་རྣམས་བཙོན་དུ་གཟུད་སའི་ཁང་པའོ། །
བཙོན་ཕྱིའི་འགན་ཁུར་སྨན་བཅོས,བཙོན་པ་ལ་ནད་ཚབས་ཆེན་བྱུང་ཚེ་ཆོག་མཆན་ཞུས་ནས་འགན་འཁུར་དང་བཅས་ཏེ་བཙོན་ཁང་ལས་ཕྱིར་བུད་ཅིང་སྨན་བསྟེན་པའོ། །
བཙོན་འཁོར,བཙོན་པ་འཁྱེར་སའི་རླངས་འཁོར་རོ། །
བཙོན་འཇུག,བཙོན་པའི་རང་དབང་བཙན་འཕྲོག་བྱས་ཏེ་བཙན་ཤེད་ཀྱིས་ངལ་རྩོལ་བྱེད་དུ་འཇུག་པའི་ཉེས་ཆད་དེ། དུས་བཀག་བཙོན་འཇུག་དང་ཚེ་བཙོན་གྱི་རིགས་གཉིས་ཡོད་དོ། །
བཙོན་འཕྲད་ཁང༌,གཉེན་གྲོགས་སོགས་ཀྱིས་བཙོན་པ་ལ་ཐུག་འཕྲད་བྱེད་སའི་ཁང་པའོ། །
བཙོན་སྲུང༌,བཙོན་པ་དག་ལ་ལྟ་རྟོག་བྱེད་པའི་ཉེན་རྟོག་པའོ། །
བཞད་ནག,འདབ་ཆགས་ཀྱི་རིགས་ཁྲུང་ཁྲུང་དང་འདྲ་བ་ལ་སྐེ་ཅུང་ཟད་ཐུང་ཞིང་མཆུ་རིང་བ་མདོག་ནག་པོ་ཅན་ཞིག་གོ །
བཞད་སྐར,སྐད་ཆའི་སྒྱུ་རྩལ་ལ་བརྟེན་ནས་ལྟད་མོ་པ་རྣམས་ལ་གད་མོ་སློང་མཁན་སྐད་གྲགས་ཅན་གྱི་མིང་སྟེ། ཁ་ཤགས་པ་སྐད་གྲགས་ཅན་ལྟ་བུའོ། །
བཞའ་འགོག། རླན་འགོག,བཞའ་དང་རླན་འགོག་པའོ། །
བཞི་འཛོམས,གཞིས་ཁང་དང་རྩྭ་མཛོད་ཕྱུགས་རྭ་སོགས་ཀྱི་ཆ་རྐྱེན་བཞི་ཚང་བའི་འབྲོག་ཁུལ་འཛུགས་སྐྲུན་ཞིག་གོ །
བཞིན་བཅོས,གདོང་ལ་མཛེས་བཅོས་བྱས་པ་སྤྱི་དང༌། ཁྱད་པར་དུ་གདོང་གི་རྨ་སྒྲོས་སོགས་གཤག་བཅོས་སོགས་ཀྱི་ཐབས་ཀྱིས་མཛེས་པར་བྱས་པའོ། །
བཞིན་ལས་ཁང༌,བྱད་བཞིན་མཛེས་བཅོས་བྱེད་སའི་གནས་སོ། །
བཞིན་ལས་མཁན,བྱད་མཛེས་བཅོས་བྱེད་པའི་ལག་རྩལ་མཁན་ནོ། །
བཞིན་ལས་རྫས,གདོང་མཛེས་པར་འཆོས་བྱེད་ཀྱི་རྫས་རྣམས་སོ། །
བཞིན་ལས,མིའི་གདོང་མཛེས་པར་འཆོས་པའོ། །
བཞུགས་པ,མགྲོན་པོ་སོགས་གནས་ངེས་ཅན་ཞིག་ཏུ་འདུག་པའི་ཞེ་སའོ། །
བཞུར་བ,དབུགས་དང་གཤེར་ཁུ་བཞུར་བའོ། །
བཞུར་ཚད,ཆུ་སོགས་དངོས་པོ་གང་ཞིག་རྩི་གཞིའི་དུས་ཚོད་ཀྱི་ནང་དུ་ཇི་ཙམ་བཞུར་བའམ་འགྲོ་བའི་ཚད་དོ། །
བཞུར་ཚོད་འཇལ་ཆས,བཞུར་ཚད་འཇལ་བའི་ཡོ་བྱད་དོ། །
བཟང་གསེས། ལེགས་བཀྲབ,རྒྱུ་འབྲས་སོགས་བཟང་བར་བཀྲབ་པའམ་བདམས་པའོ། །
བཟང་བཙོན,བཙོན་ཁང་དུ་མ་བཅུག་པར་འགྲོ་འདུག་གི་རང་དབང་ལ་ཚོད་འཛིན་བྱས་པའོ། །
བཟང་རྫུ,སྐད་གྲགས་ཅན་གྱི་རྟགས་མར་རྫུ་བའོ། །
བཟའ་བཅའི་དོ་དམ,བཟའ་བཅའི་སྤུས་ཀ་དང་བདེ་འཇགས་སྐོར་གྱི་དོ་དམ་མོ། །
བཟའ་བཏུང་ལས་རིགས,བཟའ་བ་དང་བཏུང་བའི་ལས་ཀ་གཉེར་བའི་ཞབས་ཞུའི་ལས་རིགས་ཤིག་གོ །
བཟའ་འཐོར,བཅའ་ཁྲིམས་འགྲོ་ལུགས་ལྟར་ཁྱོ་ཤུག་གི་འབྲེལ་བ་མེད་པར་བྱེད་པའོ། །
བཟའ་ཤིང༌། སིལ་སྡོང༌,སིལ་ཏོག་སྟེ་བཟའ་བར་རུང་བའི་འབྲས་བུ་འདོགས་པའི་སྡོང་བོའི་རིགས་ཀྱི་མིང་ངོ༌། །
བཟའ་ཤིང་ར་བ,འབྲས་ཤིང་རིགས་འདེབས་སའི་ར་བའོ། །
བཟུང་དམག,དམག་འཁྲུག་སྐབས་སུ་བཟུང་བའི་དགྲ་ཕྱོགས་ཀྱི་མིའོ། །
བཟོ་ཁང༌། བཟོ་ཚན,ཁེ་ལས་ནང་ཁུལ་དུ་བཟོ་ལས་ཀྱི་གོ་རིམ་ཁ་ཤས་འགྲུབ་པར་བྱེད་པའམ་ཐོན་རྫས་ཁ་ཤས་རང་རྐྱ་ཕེར་བའི་སྒོ་ནས་ཐོན་སྐྱེད་བྱེད་སའི་སྡེ་ཚན་ཞིག་གོ །
བཟོ་གྲོན,ཁང་པ་དང་ལྕགས་ལམ་དང་འཕྲུལ་ཆས་སོགས་བཟོ་སྐྲུན་གྱི་འགྲོ་གྲོན་ནོ། །
བཟོ་གྲྭའི་གོང་ཚད,ཐོན་རྫས་རྣམས་བཟོ་གྲྭ་ནས་ཐོན་མ་ཐག་བཟོ་གྲྭ་རང་གིས་གཏན་ལ་ཕབ་པའི་གོང་ཚད་དོ། །
བཟོ་གྲྭའི་བདག་པོ། བཟོ་གྲྭ,བཟོ་གྲྭ་གཉེར་མཁན་གྱི་མི་དང་བཟོ་གྲྭའོ། །
བཟོ་བཀོད་གླིང༌,རྒྱལ་ཁབ་ཀྱི་བཟོ་བཀོད་ཚན་རིག་ལག་རྩལ་ལས་རིགས་ཀྱི་ཆེས་མཐོའི་རིག་གཞུང་སྒྲིག་འཛུགས་ཤིག་གོ །
བཟོ་བཀོད་མཁན,བཟོ་བཀོད་ལག་རྩལ་ཆེད་ལས་པའི་གོ་མིང་སྟེ། རང་གཅིག་པུས་བཟོ་བཀོད་ཇུས་འགོད་དང་ཨར་ལས་ལག་རྩལ་ལས་འགན་སྒྲུབ་ཐུབ་པའི་མིའོ། །
བཟོ་བཀོད་སྒྱུ་རྩལ,དབྱིབས་གཟུགས་མཛེས་པར་བཟོ་བའི་སྒྱུ་རྩལ་ཏེ། རི་མོ་དང་འབུར་རྐོས་དང་རྩིག་བཟོ་ལྟ་བུའོ། །
བཟོ་བཀོད,གསར་དུ་བཀོད་པའི་ཐུན་མིན་གྱི་དངོས་པོའི་རྣམ་པའོ། །
བཟོ་བཀོད། ཨར་ལས,ས་རྡོའི་བཟོ་བསྐྲུན་ནམ་དེ་ལས་གཞན་པའི་ཐོན་སྐྱེད་དེ་བཟོ་བསྐྲུན་སྡེ་ཚན་གྱིས་མཁོ་ཆས་སམ་ལག་ཆ་ཕོན་ཆེ་ཞིང་སྣ་མང་བཀོལ་ནས་བཟོ་དགོས་པའི་ལས་ཀའི་རིགས་ཏེ། དཔེར་ན།རྫས་འགྱུར་བཟོ་བཀོད་དང་ཆུ་བེད་བཟོ་བཀོད་སོགས་ལྟ་བུའོ། །
བཟོ་བཅོས,དཔེ་དེབ་དང་འཆར་གཞི་སོགས་ལ་བཟོ་བཅོས་བྱས་ནས་གཏན་ལ་ཕབ་པའོ། །
བཟོ་བསྐྲུན་དངོས་པོ,མི་རྣམས་ཀྱིས་འཚོ་བ་དང་ཐོན་སྐྱེད་སོགས་ཀྱི་ཆེད་དུ་བཟོ་བསྐྲུན་བྱས་པའི་དངོས་པོ་ཁང་པ་སོགས་སོ། །
བཟོ་བསྐྲུན་འགྲུབ་ཆས,བཟོ་བསྐྲུན་གྱི་རྒྱུ་རུ་གྲུབ་པའི་དངོས་རྫས་རགས་པའི་རིགས་སོ། །
བཟོ་བསྐྲུན་རྒྱུ་ཆ,ཁང་པ་དང་ཟམ་པ་སོགས་བཟོ་བསྐྲུན་བྱེད་པའི་རྒྱུ་ཆའོ། །
བཟོ་བསྐྲུན། ཨར་ལས། མཁར་ལས,ཁང་པ་དང་ལམ་དང་ཟམ་པ་སོགས་བཟོ་ཞིང་བསྐྲུན་པའི་བྱ་བའི་རིགས་སོ། །
བཟོ་ཚོགས,བཟོ་པ་གྲལ་རིམ་གྱི་མང་ཚོགས་ཀྱི་རྩ་འཛུགས་ཤིག་སྟེ། ཐོག་མར་དུས་རབས་བཅོ་བརྒྱད་པའི་དཀྱིལ་དུ་དབྱིན་ཇིའི་རྒྱལ་ཁབ་ཏུ་ཚུགས་ཤིང་རྗེས་སུ་རིམ་བཞིན་རྒྱལ་ཁབ་མང་པོར་དར་ཏེ། སྤྱིར་བཏང་དུ་ཐོན་ལས་བཟོ་ཚོགས་དང༌། ལས་བཟོ་པའི་བཟོ་ཚོགས་གཉིས་སུ་དབྱེའོ། །
བཟོ་ཚོང་དངུལ་ཁང༌,གཙོ་བོ་བཟོ་ཚོང་ལས་རིགས་ཀྱི་དངུལ་གསོག་པ་དང་བུ་ལོན་གཏོང་བ། དངུལ་བརྗེ་བ་དང་གཏོང་བ་དང་ལེན་པ་སོགས་ཀྱི་བྱེད་སྒོ་གཉེར་མཁན་གྱི་དངུལ་ཁང་ཞིག་གོ །
བཟོ་རྟོག་པ,ཐོན་རྫས་སོགས་བཟོ་བ་ལ་ལྟ་སྐུལ་བྱེད་པའི་མི་དང་ལས་ཁུངས་སོ། །
བཟོ་ལས,རང་བྱུང་དངོས་པོའི་རྒྱུ་ཆ་བེད་སྤྱད་དེ་ཐོན་སྐྱེད་རྒྱུ་ཆ་དང་འཚོ་བའི་རྒྱུ་ཆ་དང་ཞིང་ལས་ཐོན་རྫས་སོགས་བཟོ་བའི་ལས་རིགས་སོ། །
བཟོ་ལས་ཐོན་དབང༌,ཤེས་རིག་བདག་དབང་གི་ནང་གསེས་ཤིག་སྟེ། གཙོ་བོ་ཆེད་ཕན་དབང་ཆ་དང་ཚོང་རྟགས་དབང་ཆའོ། །
བཟོ་ལས་བྱེད་པ,བཟོ་ལས་སམ་བཟོ་བཀོད་ཕྱོགས་ཀྱི་བྱ་བ་སྒྲུབ་པའོ། །
བཟོ་ལས་འབགས་བསླད,བཟོ་ལས་ཀྱི་རྫས་རླངས་སྙིགས་དང་ཆུ་སྙིགས་དང་རྒྱུ་ཆའི་སྙིགས་མ་སོགས་ཀྱི་འབགས་བསླད་དོ། །
བཟོ་ལས་སྐར་འཕྲིན,བཟོ་ལས་ཀྱི་བྱ་བ་ལ་ཉེ་བར་མཁོ་བའི་བཟོས་སྐར་གྱི་འཕྲིན་གཏོང་ངོ༌། །
བཟོ་ལྟ། བྱད་བཞིན,མིའི་ལུས་ཀྱི་སྟངས་སྟབས་དང་ཕྱི་ཚུགས་ལེགས་པའི་ཆའོ། །
བཟོ་སྣོན,ཐོན་རྫས་སོགས་ལ་བཟོ་བཅོས་བྱས་ཏེ་ཚད་དུ་ལོངས་པར་བྱེད་པའོ། །
བཟོ་སྣོན,མ་བཅོས་རྒྱུ་ཆ་དང་ཕྱེད་གྲུབ་ཐོན་རྫས་ལ་བཟོ་སྣོན་བྱས་ཏེ་གཏན་ལ་ཕབ་པའི་ཚད་དུ་སླེབས་པར་བྱེད་པའོ། །
བཟོ་སྣོན་བཟོ་གྲྭ,ཐོན་རྫས་བཟོ་སྣོན་བྱ་སའི་བཟོ་གྲྭའོ། །
བཟོ་སྣོན་རགས་པ། བཟོ་བཅོས་རགས་པ,ཐོག་མའི་རྒྱུ་ཆ་རྣམས་ལ་བཟོ་བཅོས་རགས་ཙམ་བྱས་ཏེ་རྗེས་སུ་བཟོ་སྣོན་བྱེད་པར་སྟབས་བདེ་བཟོ་བའོ། །
བཟོ་སྲིད་དོ་དམ་ཁང༌། བཟོ་སྲིད་ཁང༌,བཟོ་གྲྭའི་སྲིད་འཛིན་དོ་དམ་ལས་ཁུངས་དང་དེ་གནས་སའི་ཡུལ་ལོ། །
བཟོད་གོམས,བློ་ཁ་ཚོད་འཛིན་བྱེད་ཐུབ་པའི་རྩལ་ནུས་སོ། །
བཟོས་མར,ཧའེ་ཞེས་པའི་རྫས་འགྱུར་ལས་བྱུང་བའི་རྩི་ཤིང་སྣུམ་དང་ཞག་ཕྲལ་འོ་མ་སོགས་ལས་བཟོས་པའི་མདོག་སེར་སྐྱའི་སྲ་གཟུགས་ཤིག་གོ །
བཟོས་ཚར། ཟི་ཚར,མིས་བཟོས་པའི་ཚ་རུ་རྫུན་མའོ། །
བཟོས་ལྤགས། ཀོ་འདྲ,མིས་བཟོས་པའི་རྣམ་པ་ཀོ་ལྤགས་དང་འདྲ་བའི་རྒྱུ་ཆའོ། །
བཟོས་སྐར་རྒྱང་བསྟེན་འཕྲིན་དྲྭ,མི་བཟོས་སྐར་མ་ལ་བརྟེན་ནས་རྒྱང་རིང་པོར་གཏོང་བའི་བརྡ་འཕྲིན་སྣ་ཚོགས་རྒྱུ་བའི་དྲྭ་ལམ་མོ། །
བཟོས་སྐར,མིས་བཟོས་འཁོར་སྐར་གྱི་ཚིག་སྡུད་དོ། །
བར་ཀླད,ཀླད་ཆེན་གཡས་གཡོན་གཉིས་ཀྱི་བར་དུ་གནས་པའི་ཀླད་པའི་ཆ་ཤས་སོ། །
བར་ཁྱད,ཡང་དག་པའི་ཚད་དང་དེ་དང་ཉེ་བའི་ཚད་གཉིས་བར་གྱི་ཁྱད་ཐང་ངོ༌། །
བར་ཁྱམས,ཁང་པའི་ཁྱམས་བར་གྱི་འགྲོ་ལམ་མོ། །
བར་ཁྱམས,༡ ཁང་པའི་ཁྱམས་འོག་དང་ཁང་པའི་བར་གྱི་སྟེང་ཁེབས་ཅན་གྱི་ཁྱམས་ལམ་དང༌། ༢ ས་ཁུལ་གཉིས་ཀྱི་འབྲེལ་མཚམས་ལྟ་བུར་གྱུར་པའི་ས་རྒྱུད་རིང་བོའོ། །
བར་ཁྲི། བར་མལ,སློབ་གྲྭའི་ཉལ་ཁང་ངམ་འགྲིམ་འགྲུལ་ཡོ་བྱད་ནང་དུ་སྟེང་འོག་བར་གསུམ་བརྩེགས་མར་བཀོད་པའི་ཉལ་ཁྲི་ལས་བར་མའོ། །
བར་གནས་རྒྱལ་ཁབ,རྒྱལ་ཁབ་གཉིས་སོགས་ཀྱིས་གཡུལ་འགྱེད་སྐབས་གང་ལའང་མི་ཕྱོགས་པའི་བར་གནས་ཀྱི་རྒྱལ་ཁབ་བོ། །
བར་གནས,ཆབ་སྲིད་ཀྱི་ལངས་ཕྱོགས་གཉིས་ཀྱི་ཕྱོགས་གང་དུའང་མི་ལྷུང་བར་བར་དུ་གནས་པའོ། །
བར་གཞུག་བསྒྲིགས་རིམ,རྩིས་འཕྲུལ་དུ་བཀོལ་བའི་བརྡ་ཆད་དེ། སྙི་ཆས་གཙོ་བོའི་ཡན་ལག་ཏུ་བྱེད་པའམ་བར་དུ་གཞུག་པར་བྱ་བའི་བསྒྲིགས་རིམ་ཆུང་ངུ་ཞིག་གོ །
བར་གྱང༌། བར་སྐྱ,ཁང་པ་སོགས་ཀྱི་མཚམས་གཅོད་བྱེད་ཀྱི་གྱང་ངོ༌། །
བར་ཆ,སྤོ་ལོ་སོགས་འགྲན་བསྡུར་སྐབས་སྔ་ཕྱི་བར་གསུམ་གྱི་དུས་བགོས་པའི་བར་ཆའམ་འགྲན་བཞིན་པའི་བར་མཚམས་ཀྱི་དུས་ཚོད་ལའང་ངོ༌། །
བར་ཆད། བར་གཅོད,བྱ་བ་གང་རུང་དང་སྐུད་མེད་གློག་སོགས་ཀྱི་འཕྲིན་བརྡ་ལ་བར་དུ་གཅོད་ཅིང་གནོད་པ་སྐྱེལ་བའོ། །
བར་ཆུ,བཙོག་ཆུ་དང་ཆར་ཆུ་སོགས་རྙོག་པར་གྱུར་བའི་ཆུ་རྣམས་བགྲུངས་ཏེ་དྭངས་པར་བྱས་པའི་ཆུ་སྟེ། གཙང་ཆུ་དང་བཙོག་ཆུ་གཉིས་ཀ་མ་ཡིན་པས་བར་ཆུ་ཞེས་བརྗོད་དོ། །
བར་ཐག་མེད་པ། བར་མེད,བར་ཐག་ཆེས་ཉེ་བའམ་བར་ཐག་ལ་སྟོང་ཆ་མེད་པའོ། །
བར་ཐུན,རེས་ཐུན་སུམ་འཁོར་གྱི་བྱ་བའི་ཁྲོད་ཀྱི་ཐུན་བར་མའོ། །
བར་དབྱངས,གློག་བརྙན་དང་བརྙན་འཕྲིན་འཁྲབ་ཚན་གཏམ་བརྗོད་ཟློས་གར་སོགས་ཀྱི་ནང་གི་བརྗོད་བྱ་གཙོ་བོ་དང་འབྲེལ་བར་མ་ཟད་ཅུང་ཆ་ཚང་ཞིང་རང་རྐྱ་ཐུབ་པའི་རོལ་དབྱངས་ཤིག་གོ །
བར་ཕྱི་ར,གྲུག་ཐང་གི་ཕྱི་རིམ་གྱི་ཐང་ངོ༌། །
བར་བརྒལ,བྱ་དངོས་རྣམས་དུས་མཚམས་གཅིག་ནས་དུས་མཚམས་གཞན་ཞིག་ཏུ་འགྱུར་ཏེ་རིམ་བཞིན་འཕེལ་འགྱུར་གྱི་དུས་མཚམས་གཞན་ཞིག་ཏུ་སླེབས་པའོ། །
བར་མཐིལ,ལྷམ་གྱི་མཐིལ་རིམ་བར་མའོ། །
བར་མཐུད་དྲྭ་ཚུགས། མཐུད་ཚུགས,རྒྱང་རིང་གི་འཕྲིན་གཏོང་སྐུད་ལམ་ལ་བར་ལམ་དུ་བཙུགས་པའི་སྔ་ཕྱི་མཐུད་བྱེད་ཀྱི་མཁོ་ཆས་ཤིག་སྟེ། དེའི་འཕྲིན་བརྡ་ཉམས་པ་གསོ་བ་དང་ཆེར་བསྐྱེད་དེ་འཕྲིན་བརྡའི་སྤུས་ཀ་ཇེ་མཐོར་གཏོང་ཐུབ་བོ། །
བར་མའི་ཐོན་རྫས,བཟོ་ལས་སམ་ཁེ་ལས་རང་ཉིད་ཀྱིས་བཟོས་པ་སྟེ། ཁེ་ལས་རང་ཉིད་ཀྱིས་ཐོན་སྐྱེད་བྱས་པའི་ཐོན་རྫས་སོ། །
བར་ཚགས,སྣོད་དང་སྦུ་གུ་སོགས་ཀྱི་བར་མཚམས་སུ་གཞག་རྒྱུའི་ཚགས་མ་ཤིག་གོ །
བར་ཚངས་དོར་མ,ཤིང་བལ་གྱིས་ནང་ཚངས་བྱས་པའི་དོར་མའོ། །
བར་ཚངས་ལྷམ,ཤིང་བལ་གྱིས་ནང་ཚངས་བྱས་པའི་དགུན་ལྷམ་མོ། །
བར་ཚིགས,དངོས་པོ་དུ་མ་གཅིག་ནས་གཅིག་ཏུ་འབྲེལ་བའི་ནང་གི་དུམ་བུ་གཅིག་གོ །
བར་ཚོང་པ། བར་བཀོད་པ,ཉོ་ཚོང་དང་མཉམ་ལས་བྱེད་མཁན་ཕྱོགས་གཉིས་མཐུན་སྦྱོར་འོང་ཐབས་བྱས་ཏེ་དེ་ལས་གླ་ལེན་པར་བྱེད་པའི་མིའོ། །
བར་འགོག་རྒྱུ་ཆ,གློག་དང་དྲོད་རྒྱུན་སོགས་ཀྱིས་ཤིན་ཏུ་བརྟོལ་དཀའ་བའི་རྒྱུ་ཆ་ཞིག་གོ །
བར་འབྱེད་པ,བར་སོ་སོར་འབྱེད་པའོ། །
བར་འབྱེད་རྟགས,རྩིས་འཕྲུལ་གྱི་སྙི་ཆས་མ་ལག་ཁྲོད་ཀྱི་བར་འབྱེད་བྱེད་ཀྱི་བརྡ་རྟགས་ཤིག་གོ །
བར་འཛུད་པ,བཟའ་ཚང་གཉིས་ཀྱི་བར་དུ་འཛུལ་ནས་ལུགས་དང་མི་མཐུན་པའི་ཕོ་མོའི་འབྲེལ་བ་བྱེད་མཁན་ནོ། །
བར་རིམ,སྟེང་འོག་གཉིས་ཀྱི་བར་ན་གནས་པའི་རིམ་པའོ། །
བར་རིས,ཡིག་ཆའི་བར་མཚམས་དག་ཏུ་ནང་དོན་གསལ་བཤད་ཀྱི་ཆེད་དུ་བཀོད་པའི་ཚན་རིག་དང་སྒྱུ་རྩལ་གྱི་རི་མོའོ། །
བར་རྒྱུགས,སློབ་དུས་གཅིག་གི་བར་དུ་ལེན་པའི་རྒྱུགས་སོ། །
བར་རྒྱུད,ཆུ་བོའི་སྟོད་བར་སྨད་རྒྱུད་གསུམ་ལས་བར་རྒྱུད་དོ། །
བར་རྡུལ་མདེལ,བར་རྡུལ་ལས་བྱས་པའི་མདེལ་ཞིག་སྟེ། བར་རྡུལ་ལ་ཁྱབ་འཕྲོའི་བརྟོལ་ཤུགས་ཤིན་ཏུ་ཆེ་བས་ཁྲབ་འཁོར་དང་ཁང་པའི་ནང་གི་མི་ཡང་གཏོར་བཤིག་དང་གསོད་རྨས་གཏོང་ནུས་པ་ཞིག་གོ །
བར་སྙིང་སྦྲང་གོར,མངར་ཆ་སོགས་བར་དུ་བཅུག་པའི་སྦྲང་གོར་ཞིག་གོ །
བར་སྦྱོར་པ,བྱ་དངོས་གང་ཞིག་གི་མཚམས་སྦྱོར་བྱེད་དམ་བར་སྦྲེལ་མཁན་གྱི་མིའོ། །
བར་སྦྱོར,བྱ་དངོས་གང་ཞིག་གི་མཚམས་སྦྱོར་བྱེད་དམ་བར་འབྲེལ་བྱེད་དོ། །
བརྐུས་འཁོར,གཞན་ལ་བརྐུས་ནས་ཡོང་བའི་ཐེག་འཁོར་གྱི་རིགས་སོ། །
བརྐོས་བརྙན,རྡོ་ཤིང་སོགས་ལ་བརྐོས་པའི་སྲོག་ཆགས་དང་སྐྱེ་དངོས་སོགས་ཀྱི་གཟུགས་བརྙན་ནོ། །
བརྐོས་རིས,རྐོ་གྲིའམ་རྫས་འགྱུར་སྨན་གྱིས་ཟངས་ལེབ་དང་ཤིང་ལེབ་དང་རྡོ་ལེབ་སོགས་ཀྱི་ངོས་ལ་བརྐོས་པའི་རི་མོའོ། །
བརྐོས་རིས་སྒྱུ་རྩལ,རྡོ་ཤིང་སོགས་ལ་རྐོས་དང་དཀྲོལ་ཚགས་རྒྱག་པའི་སྒྱུ་རྩལ་ལོ། །
བརྒལ་གྲོན,༡ འགྲོ་སོང་གི་གྲངས་ཀ་ཡོང་འབབ་ཀྱི་གྲངས་ཀ་ལས་བརྒལ་བ་དང༌། ༢ འགྲོ་གྲོན་སྔ་གཏོང་བྱེད་པ་སྟེ། དཔེར་ན་ཟླ་ཕོགས་མ་བྱིན་གོང་ནས་སྔོན་བཀོལ་བྱེད་པ་ལྟ་བུ་དང༌། ༣ མིའི་ལུས་སེམས་ཀྱི་ནུས་ཤུགས་ཟད་པའམ་ལྕོགས་ཚད་ལས་བརྒལ་པའི་དཔེའོ། །
བརྒལ་ཞུ,ཚོང་རྫས་དང་དངོས་རྫས་སོགས་རྒྱལ་མཚམས་བརྒལ་ནས་ནང་འདྲེན་ནམ་ཕྱིར་གཏོང་བྱེད་པའི་ཚེ་སྒོ་ཁྲལ་ལས་ཁུངས་ལ་ཞུ་འབུལ་བྱས་ཏེ་ཞིབ་བཤེར་དང་ལེན་གྱི་སྒོ་ནས་འགྲོ་ལུགས་སྒྲུབ་པའོ། །
བརྒལ་ལམ,རླངས་འཁོར་སྔ་མ་ལས་བརྒལ་ཏེ་བགྲོད་སའི་ལམ་མོ། །
བརྒལ་ལེན,དངུལ་བཅོལ་མཁན་གྱིས་དངུལ་ཁང་གི་མོས་མཐུན་ལྟར་དུས་ཚོད་ངེས་ཅན་ཞིག་གི་ནང་དུ་དངུལ་གྲངས་ངེས་ཅན་ཞིག་རང་གིས་བཅོལ་བའི་དངུལ་གྱི་གྲངས་ཚད་ལས་བརྒལ་ནས་ལེན་ཆོག་པའི་དངུལ་བུན་གྱི་རྣམ་གྲངས་ཤིག་གོ །
བརྒྱ་ཆའི་གྲངས,སྡོམ་རྩིས་རིག་པ་ལྟར་ན། བརྒྱ་ཆའི་གྲངས་ཀྱི་རྣམ་པས་མཚོན་པའི་གྲངས་ཀྱི་འགྱུར་ལྡོག་གི་ཚད་དེ། བརྩི་བྱ་གང་རུང་ཆ་བརྒྱར་གསིལ་བའི་ཆ་གཅིག་ལ་བརྒྱ་ཆའི་གྲངས་ཀ་གཅིག་ཅེས་བྱའོ། །
བརྒྱ་ཆའི་གྲངས,མ་གྲངས ༡༠༠ ཡིན་པའི་ཆ་གྲངས་གང་ཞིག་བརྒྱ་ཆའི་རྟགས་ཀྱིས་མཚོན་པར་བྱ་བའི་གྲངས་ཏེ། དཔེར་ན། ༡༡༡༠༠གི་བརྒྱ་ཆའི་གྲངས་འདི་ལྟར ༡༡% མཚོན་ནོ། །
བརྒྱ་ཆའི་བསྡུར་ཚད,གཞལ་བྱའི་གྲངས་ཀ་གཉིས་བརྒྱ་ཆའི་གྲངས་ཀྱི་རྣམ་པས་མཚོན་པའི་བསྡུར་ཚད་དོ། །
བརྒྱ་ཆའི་ཚད,གྲངས་གཉིས་བསྡུར་བའི་ཚེ་གྲངས་གཅིག་གིས་གྲངས་ཅིག་ཤོས་ཀྱི་བརྒྱ་ཆའི་གྲངས་ཅི་ཙམ་ཟིན་པའི་ཚད་དེ། དཔེར་ན༢༥༴དྷཱི༢ ༥༴དྷཱི༢༥ཀྱི་བརྒྱ་ཆའི་ཚད་ནི༤༠༡༠༠ཡིན་པ་ལྟ་བུའོ། །
བརྒྱ་ཆའི་འཇལ་ཁྲ། བརྒྱ་ཁྲ,ཚད་ཕྲ་བའི་འཇལ་ཆས་ཀྱི་རིགས་ཤིག་སྟེ། སྟོང་ཆའི་སྨི་གཅིག་གི་བརྒྱ་ཆ་འཇལ་བྱེད་ལ་བརྒྱ་ཆའི་འཇལ་ཁྲའམ་བརྒྱ་ཁྲ་དང༌། དེའི་སྟོང་ཆ་འཇལ་བྱེད་ལ་སྟོང་ཆའི་འཇལ་ཁྲའམ་སྟོང་ཁྲ་ཞེས་བྱའོ། །
བརྒྱ་ཆའི་རྟགས,བརྒྱ་ཆའི་གྲངས་ཀྱི་རྣམ་པའི་མཚོན་བྱེད་དེ། རྟགས་འདིས（%）མཚོན་པར་བྱེད་དོ། །
བརྒྱ་ཆའི་ལུགས,སློབ་གྲྭ་རྣམས་ཀྱིས་སློབ་མའི་སྦྱངས་འབྲས་ལ་བརྟགས་ནས་གཏན་འཁེལ་གྱི་སྐར་གྲངས་འགོད་ལུགས་ཤིག་སྟེ། སྐར་གྲངས ༡༠༠ ལ་ཆེས་མཐོ་བའི་ཚད་དང་སྐར་གྲངས༦༠ ལ་ཚད་དུ་ལོངས་པར་རྩིའོ། །
བརྒྱ་ཆའི་སྨི,རིང་ཐུང་གི་འཇལ་ཚད་ཅིག་སྟེ། སྤྱི་ཁྲུ་གང་ངམ་སྨི་གཅིག་གི་བརྒྱ་ཆ་གཅིག་གོ །
བརྒྱ་ལུ,དགུན་དཔྱིད་དུ་ལོ་ལྔ་མན་གྱི་བྱིས་པ་ལ་འབྱུང་ཤས་ཆེ་བའི་དབུགས་ལམ་གྱི་འགོ་ནད་ཅིག་སྟེ། ན་ཡུན་ཕལ་ཆེར་ཟླ་ངོ་གསུམ་ལྷག་ཙམ་ཡིན་པས་དེ་ལྟར་མིང་དུ་གྲགས་སོ། །
བརྒྱང་ཁྲམ,གནའ་བོའི་རོམ་རྒྱལ་ཁབ་ཀྱི་ཆད་པ་ཕོགས་པའི་ཉེས་ཅན་རྣམས་བརྒྱང་བར་བྱ་སའི་ཁྲིམས་ཆས་ཤིག་སྟེ། ཕྱིས་སུ་ཡེ་ཤུ་དེའི་སྟེང་དུ་བརྒྱངས་ནས་བསད་པས་རྗེས་འཇུག་པ་རྣམས་ཀྱིས་དེ་ཉིད་དད་པའི་རྟེན་དུ་བྱེད་པའི་སྲོལ་བྱུང་ངོ༌། །
བརྒྱངས་གག,བྱ་གག་གི་ཤ་ཚྭ་སྦྱངས་བྱས་ཤིང་བརྒྱངས་ཏེ་ལེབ་མོར་བྱས་པའོ། །
བརྒྱངས་དཀྲོལ,སྒྲ་སྒམ་གྲུ་བཞི་ནར་མོའི་དབྱིབས་ཅན་གྱི་སྟེང་དུ་རྒྱུད་སྐུད་བརྒྱངས་ནས་དཀྲོལ་བར་བྱ་བའི་རྒྱའི་སྲོལ་རྒྱུན་ལས་བྱུང་བའི་རྒྱུད་དཀྲོལ་རོལ་ཆས་ཤིག་གོ །
བརྒྱད་ཆན། འབྲས་སིལ,འབྱར་འབྲས་དང་རྒུན་འབྲུམ་སོགས་བསྲེས་པའི་མངར་ཟས་ཤིག་གོ །
བརྒྱད་ཐུག,འབྱར་འབྲས་གཙོས་པའི་བ་དམ་དང་པད་འབྲས་སོགས་འབྲུ་སྣ་བརྒྱད་ཀྱིས་བཟོས་པའི་ཐུག་པ་ཞིག་གོ །
བརྒྱལ་ནད,ཀླད་ནད་དང་ཀླད་པར་རྨས་སྐྱོན་ཤོར་བ་སོགས་ལས་བྱུང་བའི་ནད་ཅིག་གོ །
བརྒྱལ་བ། བོག་པ,ཁྲག་ཤེད་དང་ལུས་དྲོད་ཞན་ཞིང་ཁྲག་གི་འཁོར་རྒྱུག་དལ་བ་དང་ཡན་ལག་རྣམས་གྲང་འདར་བྱེད་པ་དང་གདོང་མདོག་སྐྱ་བོར་འགྱུར་ཞིང་ཤེས་པ་འཁྲུལ་བ་སོགས་ཀྱི་ནད་རྟགས་འབྱུང་བའི་བརྒྱལ་ཞིང་བོག་པའི་ནད་ཅིག་སྟེ། ཕྲ་ཕུང་གི་འཚོ་དབུགས་ཐོལ་གྱིས་ཉམས་པའི་རྐྱེན་ལས་བྱུང་བའོ། །
བརྒྱུད་གཏོང༌,རྒྱང་སྒྲོག་གམ་བརྙན་འཕྲིན་ཁང་གིས་རྒྱང་སྒྲོག་གམ་བརྙན་འཕྲིན་ཁང་གཞན་གང་རུང་གི་ལེ་ཚན་གཏོང་བའོ། །
བརྒྱུད་གཏོང༌,༡ ས་ཚུགས་གཞན་ཞིག་ནས་བཏང་བའི་སྐུད་མེད་འཕྲིན་བརྡ་ས་ཚུགས་གཞན་ཞིག་ཏུ་བརྒྱུད་དེ་གཏོང་བར་བྱེད་པ་དང༌། ༢ འབྲེལ་ཡོད་སྡེ་ཁག་གི་ཡིག་ཆ་ཁོངས་གཏོགས་སྡེ་ཁག་ལ་བརྒྱུད་ནས་གཏོང་བར་བྱེད་པའོ། །
བརྒྱུད་གླ,རང་གིས་གླས་པ་དེ་སླར་ཡང་གཞན་ལ་གླ་བར་བྱེད་པའོ། །
བརྒྱུད་འགོད,དུས་དེབ་སོགས་ཀྱི་སྟེང་དུ་དུས་དེབ་གཞན་དུ་བཀོད་ཟིན་པའི་རྩོམ་ཡིག་དྲངས་ཏེ་འགོད་པའོ། །
བརྒྱུད་འདྲེན,བརྡ་འཕྲིན་སོགས་གཞན་དུ་བརྒྱུད་ཅིང་འདྲེན་པར་བྱེད་པའོ། །
བརྒྱུད་འབོད་ཁ་པར,ཐད་ཀ་མ་ཡིན་པར་མི་གཞན་བརྒྱུད་ནས་འབོད་དགོས་པའི་ཁ་པར་ཤིག་གོ །
བརྒྱུད་འབོད་ཆས,སྐུད་མེད་གློག་འཕྲིན་གྱི་ལམ་བརྒྱུད་དེ་འབོད་བྱེད་ཀྱི་འཕྲུལ་ཆས་ཤིག་གོ །
བརྒྱུད་འབོད་ཆས,སྐུད་མེད་གློག་རླབས་ལ་བརྟེན་ནས་འབོད་པར་བྱེད་པའི་འཕྲིན་ཆས་ཤིག་གོ །
བརྒྱུད་འཚོང༌,ཐོན་སྐྱེད་པའམ་ཁེ་ལས་པས་ཐོན་རྫས་རྣམས་ཚོང་ཁང་མི་བརྒྱུད་པར་ཐད་ཀར་མི་མང་པོར་རིམ་བཞིན་བརྒྱུད་དེ་བཙོངས་ནས་མཐར་འཛད་སྤྱོད་པར་འཚོང་བའི་ཚོང་ལས་གཉེར་སྟངས་ཤིག་གོ །
བརྒྱུད་འཚོང་ཁེ་ལས,ཐོན་སྐྱེད་ཁེ་ལས་ཀྱི་ཐོན་རྫས་རྣམས་བརྒྱུད་ཚོང་བྱེད་པའི་ལས་རིགས་སོ། །
བརྒྱུད་རིམ,བྱ་བ་བྱེད་པའམ་བྱ་དངོས་འཕེལ་རྒྱས་ཀྱི་སྐབས་སུ་བརྒྱུད་པའི་རིམ་པའོ། །
བརྒྱུད་སྐོར,འཕྲུལ་འཁོར་གྱི་ལྷུ་ལག་གམ་གྲུབ་ཆ་དག་གིས་འཕྲུལ་ཆས་ཀྱི་ཚན་པ་གཅིག་ནས་ཚན་པ་གཞན་ཞིག་ཏུ་སྒུལ་ཤུགས་བརྒྱུད་སྤྲོད་བྱེད་པའོ། །
བརྒྱུད་སྐོར་འཁོར་མདའ། སྐོར་མདའ,སྣུམ་འཁོར་གྱི་ཤེད་འཕྲུལ་དང་ཕྱི་འཁོར་རམ་སྔ་འཁོར་གྱི་བར་ན་ཡོད་པའི་སྲོག་ཤིང་སྟེ། ཤེད་འཕྲུལ་གྱི་ཤེད་ཀྱིས་སྲོག་ཤིང་འདི་བརྒྱུད་ནས་འཁོར་ལོ་སྐོར་བར་བྱེད་པ་ཡིན་ནོ། །
བརྒྱུས་བསྲེགས,ཤའམ་ཞོག་ཁོག་སོགས་ཚལ་བུ་མང་པོ་ལྕགས་ཐུར་ལ་བརྒྱུས་ནས་མེར་བསྲེགས་པའི་ཟས་ཤིག་གོ །
བརྔ་བསྡུ་འཕྲུལ,སྟོན་ཐོག་བརྔ་བ་དང༌། རྡུང་བ་སོགས་མཉམ་དུ་བྱེད་ཐུབ་པའི་འཕྲུལ་ཆས་ཤིག་གོ །
བརྔན་ཉོས། རྩིབ་མ་བཅག,མི་གཞན་ལ་ནོར་སོགས་སྤྲད་དེ་བསླུས་ནས་རང་གི་དམིགས་ཡུལ་འགྲུབ་ཐབས་བྱས་པའོ། །
བརྔོས་ཚོད,བརྔོས་ཟིན་པའི་ཚོད་མའི་རིགས་སོ། །
བརྔོས་འདག,སྲན་སེར་འདག་པ་དང་མངར་འདག་ཤ་ཕྱེ་སོགས་བསྲེས་པའི་སྐྱོ་མའོ། །
བརྗེ་ཐང༌,ཚོང་རྫས་རིགས་གཉིས་ཕན་ཚུན་བརྗེ་རེས་བྱེད་པའི་སྐབས་སུ་འབྱུང་པའི་རིན་ཐང་གི་བསྡུར་ཚད་དོ། །
བརྗེ་བསྒྱུར,སྔར་གྱི་དངོས་པོ་དེ་བརྗེས་ཤིང་བཅོས་ནས་གཞན་དུ་བསྒྱུར་བའོ། །
བརྗེ་འཚབ,བརྗེས་ཏེ་སྔ་མའི་ཚབ་བྱས་པའོ། །
བརྗེ་སྡོད,འགྲུལ་བཞུད་ཀྱི་རླངས་འཁོར་ཞིག་ཏུ་བསྡད་ནས་གནས་ཤིག་ཏུ་སླེབས་རྗེས་ཡང་རླངས་འཁོར་གཞན་ཞིག་ཏུ་བརྗེས་ནས་སྡོད་པའོ། །
བརྗེད་ཐོ,མི་བརྗེད་པའི་ཆེད་དུ་བྲིས་པའི་ཟིན་ཐོའོ།།
བརྗོད་གཞི,གླེང་སློང་བྱས་པའི་བརྗོད་བྱའོ། །
བརྙན་གཏོང་པ,གློག་བརྙན་དང་སྒྲོན་བརྙན་སོགས་གཏོང་མཁན་ནོ། །
བརྙན་གཏོང་འཕྲུལ,གློག་བརྙན་དང་སྒྲོན་བརྙན་འཆར་བྱེད་ཀྱི་འཕྲུལ་ཆས་སོ། །
བརྙན་གཏོང་འཕྲུལ། བརྙན་གཏོང༌,བརྙན་ཐག་གི་ཐོག་ཏུ་ཕབ་ཡོད་པའི་བརྙན་རིས་རྣམས་བརྙན་འཕྲུལ་གྱི་ནང་ནས་འཆར་བར་བྱེད་པའི་འཕྲུལ་ཆས་ཤིག་གོ །
བརྙན་དུམ,ཞིབ་བཤེར་དང་སྔོན་བརྡ་དང་དྲིལ་བསྒྲག་བཅས་ཀྱི་ཆེད་དུ་བསྒྲིགས་པའི་གློག་བརྙན་དང་བརྙན་འཕྲིན་ནང་གི་ལྟད་མོ་གནད་བསྡུས་བཅད་བསྒྲིགས་བྱས་པའི་བརྙན་ཐུང་ངོ༌། །
བརྙན་དེབ,རི་མོ་དང་པར་རིས་གཙོ་བོར་བྱས་ཏེ་བསྐྲུན་པའི་དུས་དེབ་བམ་ཚགས་པར་རོ། །
བརྙན་ཕབ་གཏོང་འཕྲུལ,བརྙན་ཕབ་དང་བརྙན་གཏོང་གི་བྱེད་ནུས་ཅན་གྱི་འཕྲུལ་ཆས་ཤིག་གོ །
བརྙན་ཕབ་འཕྲུལ,བརྙན་ཕབ་ཀྱི་བྱེད་ནུས་ཅན་གྱི་འཕྲུལ་ཆས་སོ། །
བརྙན་ཕབ་སྡུད་ཐག། བརྙན་ཐག,སྒྲ་དང་གཟུགས་བརྙན་ཕབ་སའི་སྡུད་ཐག་གོ །
བརྙན་ཕབ,བརྙན་ཕབ་ཀྱི་འགྲེལ་བར་ལྟོས།
བརྙན་ཕབ,འོད་རིག་དང་གློག་སྡུད་སོགས་ཀྱི་ཐབས་ལ་བརྟེན་ནས་གཟུགས་བརྙན་དག་བརྙན་ཐག་དང་ཟེར་སྡེར་སོགས་ཀྱི་ཐོག་ཏུ་ཕབ་པའམ་པར་འདེབས་པར་བྱེད་པ་དང་དེ་ལྟར་ཕབ་པའི་གཟུགས་བརྙན་ནོ། །
བརྙན་མདུང༌,བརྙན་འཕྲིན་གྱི་འཕྲིན་བརྡ་དག་བར་སྣང་ནས་ཕྱོགས་ཀུན་ཏུ་སྤྲོ་ཞིང་གཏོང་བའི་གནམ་སྐུད་དེ་ལྕགས་ཀྱི་མདུང་ཁྱིམ་གྱི་རྣམ་པ་ཅན་ཞིག་གོ །
བརྙན་མིག,འཕྲུལ་ཆས་སོགས་སུ་གཟུགས་བརྙན་དག་ལེན་པར་བྱེད་པའི་ལེན་ཤེལ་ལམ་གློག་མིག་ཆུང་ངུ་ཞིག་གོ །
བརྙན་ཞུགས,གློག་བརྙན་ནམ་བརྙན་འཕྲིན་གྱི་ནང་དུ་ཞུགས་པའམ་གཟུགས་བརྙན་བླངས་པའོ། །
བརྙན་ཞེན་པ,གློག་བརྙན་བལྟ་རྒྱུར་ཤིན་ཏུ་དགའ་བའམ་ཞེན་པའི་མིའོ། །
བརྙན་འཆར་ཤེལ་སྦུག,བརྙན་འཕྲིན་སྡུད་འཕྲུལ་དང་རླབས་འཇལ་ཆས་སོགས་བསྒྲིག་ཆས་ཐོག་གི་གཟུགས་བརྙན་འཆར་བྱེད་གློག་འོད་སྦུ་གུ་ཞིག་གོ །
བརྙན་འཕྲིན,སྐུད་མེད་གློག་རླབས་སམ་འདྲེན་སྐུད་ལ་བརྟེན་ནས་དངོས་པོ་རྣམས་ཀྱི་སྒྲ་དང་འགུལ་བསྐྱོད་ཀྱི་གཟུགས་བརྙན་གཏོང་སྐྱེལ་བྱེད་པའི་རྒྱང་སྒྲོག་གམ་འཕྲིན་གཏོང་མཁོ་ཆས་ཤིག་སྟེ། དེ་ཡང་དངོས་པོ་རྣམས་ཀྱི་སྒྲ་དང་འགུལ་བསྐྱོད་ཀྱི་གཟུགས་བརྙན་རྣམས་གློག་གི་འཕྲིན་བརྡའི་རྣམ་པར་བསྒྱུར་ནས་བརྙན་གཏོང་གནམ་སྐུད་དམ་བརྙན་མདུང་ལ་བརྟེན་ནས་ཕར་ལ་བཏང་བ་རྣམས་བརྙན་འཕྲིན་སྡུད་འཕྲུལ་ལམ་བརྙན་འཕྲུལ་གྱིས་དེ་རྣམས་སླར་ཡང་སྒྲ་དང་གཟུགས་བརྙན་གྱི་རྣམ་པར་བསྒྱུར་ནས་ཚུར་ལ་སྣང་བར་བྱེད་པའོ། །
བརྙན་འཕྲིན་ཁ་པར,ཕན་ཚུན་གྱི་གཟུགས་བརྙན་མཐོང་ཞིང་ཁ་བརྡ་བྱེད་ཐུབ་པའི་ཁ་པར་ཞིག་གོ །
བརྙན་འཕྲིན་གར་ཆུང༌,ཟློས་གར་གྱི་བརྗོད་བྱ་དང་ལྡན་པའི་བརྙན་འཕྲིན་གྱི་ལེ་ཚན་ཆུང་ངུའི་རིགས་ཏེ། ཕལ་ཆེ་བ་བཞད་གད་སློང་བའི་ཟློས་གར་དུ་གཏོགས་སོ། །
བརྙན་འཕྲིན་གསར་འགོད་སྣེ་ལེན་ཚོགས་འདུ,སྲིད་གཞུང་གི་ལས་ཁུངས་དང་སྤྱི་ཚོགས་ཚོགས་པ་དང་མི་སྒེར་གང་རུང་གིས་བརྙན་འཕྲིན་གྱི་གསར་འགྱུར་ལས་རིགས་ལ་གནས་ཚུལ་བཤད་པའི་ཐབས་ཤིག་གོ །
བརྙན་འཕྲིན་ཐད་འཚོང༌,བརྙན་འཕྲིན་བརྒྱུད་ནས་ཚོང་རྫས་འཚོང་བའོ། །
བརྙན་འཕྲིན་ཚོང་ར,བརྙན་འཕྲིན་ཐོག་ནས་ཚོང་རྫས་ངོ་སྦྱོར་དང༌། ཚོང་རྫས་ཉོ་སར་འབྲེལ་བ་བྱ་བ་དང༌། ཚོང་ཟོང་ཁྱིམ་དུ་སྐྱེལ་བ་སོགས་ཀྱི་བྱ་བ་བསྒྲུབ་པ་སོགས་ཚོང་རའི་བྱེད་ལས་ཅན་ནོ། །
བརྙན་འཕྲིན་ཟློས་གར། བརྙན་འཕྲིན་འཁྲབ་ཚན། བརྙན་གར,བརྙན་འཕྲིན་དུ་གཏོང་བའི་ཕྱིར་དུ་བརྩམས་པའམ་ཕབ་བཟོ་བྱས་པའི་ཟློས་གར་རོ། །
བརྙན་འཕྲིན་རྒྱང་སྒྲོག,གཟུགས་དང་སྒྲ་གཉིས་མཉམ་དུ་བརྙན་འཕྲིན་བརྒྱུད་ནས་སྟོན་པའི་རྒྱང་སྒྲོག་གོ །
བརྙན་འཕྲིན་ལས་ཁུངས,བརྙན་འཕྲིན་ལེ་ཚན་བཟོ་སྐྲུན་དང་བསྒྲག་གཏོང་བྱེད་སའི་ལས་ཁུངས་སོ། །
བརྙན་འཕྲིན་སྡུད་འཕྲུལ། བརྙན་འཕྲུལ,བརྙན་འཕྲུལ་གྱི་འགྲེལ་བར་ལྟོས།
བརྙན་འཕྲིན་སློབ་ཆེན,བརྙན་འཕྲིན་བརྒྱུད་ནས་རྒྱང་བསྟེན་སློབ་ཁྲིད་བྱེད་པའི་སློབ་གྲྭ་ཆེན་མོའོ། །
བརྙན་འཕྲུལ,བརྙན་འཕྲིན་གྱི་འཕྲིན་བརྡ་རྣམས་སྡུད་ཅིང་འཆར་སའི་འཕྲུལ་ཆས་སོ། །
བརྙན་འཕྲུལ་སྒྲོམ,བརྙན་འཕྲུལ་གཞག་སའི་སྒྲོམ་མོ། །
བརྙན་ཡོན,གློག་བརྙན་དང་བརྙན་འཕྲིན་འཁྲབ་མཁན་ལ་སྟེར་བར་བྱ་བའི་གླ་ཆའོ། །
བརྙན་རྒྱལ,གློག་བརྙན་དུས་ཆེན་གྱི་སྟེང་དུ་ཕུལ་བྱུང་འཁྲབ་པ་ཞེས་པའི་མཚན་སྙན་ཐོབ་པའི་སྐྱེས་པའོ།
བརྙན་རྒྱུ,བརྙན་རིས་དང་ཨང་ཀི་པར་རིས་སོགས་འགྲུབ་བྱེད་ཀྱི་ཆེས་ཆུང་བའི་རྩི་གཞི་སྟེ། བརྙན་རིས་འགྲུབ་བྱེད་ཀྱི་བརྙན་རྒྱུ་ཅི་ཙམ་མང་ན་པར་རིས་ལ་དེ་ཙམ་གྱིས་གསལ་ཆ་ཆེ་བའོ། །
བརྙན་ལས,གློག་བརྙན་དང་བརྙན་འཕྲིན་གྱི་ལས་རིགས་སོ། །
བརྙན་ལེན་ཁང་བུ,གློག་བརྙན་བཟོ་གྲྭའི་ཐོན་སྐྱེད་བྱ་ཡུལ་ཏེ་རྒྱབ་ལྗོངས་དང༌། གློག་འོད་བསྒྲིག་ཆས་ཆ་ཚང་ཡོད་པའི་ཁང་བུ་ཆུང་ཞིག་གོ །
བརྙན་ལེན་འཕྲུལ་ཆས། བརྙན་ལེན,མི་སོགས་འགུལ་ཞིང་སྐྱོད་པའི་གཟུགས་རྣམས་ཇི་བཞིན་བརྙན་ཐག་གམ་བྱང་བུའི་སྟེང་དུ་འབེབས་བྱེད་ཀྱི་འཕྲུལ་ཆས་ཤིག་གོ །
བརྙན་ལེན་འཕྲུལ,གློག་བརྙན་གྱི་གཟུགས་བརྙན་ལེན་བྱེད་དང་འདྲ་པར་ལེན་བྱེད་ཀྱི་འཕྲུལ་ཆས་སོ། །
བརྙན་ལེན,གཟུགས་བརྙན་དག་སྤྱིན་ཤོག་སོགས་ཀྱི་སྟེང་པར་དུ་ལེན་པའམ་ཕབ་པའོ། །
བརྙན་ལྕམ,གློག་བརྙན་དུས་ཆེན་གྱི་སྟེང་དུ་ཕུལ་བྱུང་འཁྲབ་མ་ཞེས་པའི་མཚན་སྙན་ཐོབ་པའི་བུད་མེད་དོ། །
བརྙན་སྡེ,གློག་བརྙན་གྱི་ལས་རིགས་སོ། །
བརྙན་སྤྲོ་ཆས,འོད་ཀྱི་ལྡོག་འཕྲོ་ལ་བརྟེན་ནས་རི་མོ་སོགས་སྒྲོན་བརྙན་བྱེད་པའི་འཕྲུལ་ཆས་ཤིག་གོ
བརྟག་དཔྱད་བདེན་དཔང༌། བརྟག་དཔང༌,བརྟག་དཔྱད་བྱས་ནས་བདེན་དཔང་བྱེད་པའོ། །
བརྟག་ནོར,སྨན་པས་ནད་གཞི་བརྟག་དཔྱད་ནོར་བའོ། །
བརྟག་བཅོས་ཁང༌,༡ སྨན་པ་སྒེར་གྱིས་ཕྱེས་པའི་ནད་པར་བརྟག་བཅོས་བྱ་སའི་གནས་དང༌། ༢ གཞི་ཁྱོན་ཆུང་བའི་སྨན་ཁང་གི་སྨན་བཅོས་ལས་ཁུངས་སོ། །
བརྟག་བཟོ,ཐོན་རྫས་དང་གློག་བརྙན་སོགས་ལ་བརྟག་སྐུལ་བྱས་ཏེ་བཟོ་བའོ། །
བརྟག་བཤེར,ལག་ལེན་སོགས་ལ་བརྟེན་ནས་བརྟག་ཅིང་དཔང་བཤེར་བྱེད་པའོ། །
བརྟག་བསྡུར,ཞིབ་བཤེར་དང་དཔྱད་སྡུར་བྱེད་པའོ། །
བརྟག་ཞིབ,ཕྱོགས་སྡོམ་དབྱེ་ཞིབ་བྱེད་པའོ། །
བརྟག་འདྲེན,ཞིབ་བཤེར་གྱི་སྒོ་ནས་གདན་འདྲེན་ཞུ་བའོ། །
བརྟག་ཤོར,ནད་གཞི་མང་དུ་བསྡོངས་པས་ནད་བརྟག་པ་ལས་ཤོར་བའམ་ནད་ངོས་ཡོངས་སུ་མ་ཟིན་པའོ། །
བརྟག་སྒུག་ཁང༌,སྨན་ཁང་དུ་ནད་པ་རྣམས་ཀྱིས་སྨན་པའི་བརྟག་བཅོས་ལ་སྒུག་སའི་ཁང་པའམ་གནས་སོ། །
བརྟགས་རིས,ཉམས་མཚར་རམ་ཟུར་ཟའི་ནང་དོན་རབ་བརྟགས་ཀྱི་ཚུལ་དུ་བྲིས་པའི་རི་མོའི་རིགས་སོ། །
བརྟན་ཁྲ,རྩིབ་ལེབ་དུ་མ་བར་མཚམས་སྙོམས་པར་ཕྱཻ་སྟེ་བསྟར་ནས་བཟོས་པའི་དྲ་གླེགས་ཤིག་གོ །
བརྟན་གནས,བརྟན་པོར་གནས་སུ་བཅུག་པའོ། །
བརྟན་གཞིས། གཞིས་ཆགས་ས,འབྲོག་པ་ལྟ་བུ་ཁྱིམ་གཞིས་རྟག་པར་འཁོར་སྐྱོད་བྱེད་པ་དག་ས་ཆ་ངེས་ཅན་ཞིག་ཏུ་བརྟན་གཞིས་ཆགས་པའི་གནས་སོ། །
བརྟན་ཐོན,བརྟན་འཇགས་སུ་གནས་པའི་ཐོན་སྐྱེད་ཀྱི་ཚད་དོ། །
བརྟན་དངོས,རི་མོ་དང་པར་ལེན་བྱེད་སྐབས་སུ་བྲི་བར་བྱ་བ་དང་ལེན་པར་བྱ་བའི་བརྟན་གནས་ཀྱི་དངོས་པོ་སྟེ། དཔེར་ན། སིལ་ཏོག་དང་མེ་ཏོག་གི་རིགས་དང་སྣོད་སྤྱད་སོགས་ལྟ་བུའོ། །
བརྟན་ནོར,ས་ཆ་དང་ཁང་པ་སོགས་སྤོ་ཞིང་འཁྱེར་ཏུ་མི་བཏུབ་པའི་བརྟན་པར་ཡོད་པའི་རྒྱུ་ནོར་རོ། །
བརྟན་པ,གཡོ་འགུལ་མི་བྱེད་པར་བརྟན་པོར་འདུག་པའོ། །
བརྟན་ཟམ,སྤོ་བའམ་རྐྱོང་སྐུམ་བྱེད་དུ་མེད་པའི་གཏན་ཆགས་ཀྱི་ཟམ་པའོ། །
བརྟན་འཇགས,འཚོ་བ་དང་སྤྱི་ཚོགས་ལ་འཁྲུག་ཟིང་མེད་པར་བརྟན་འཇགས་སུ་གནས་པའོ། །
བརྟན་རིས,འགུལ་མེད་དངོས་གཟུགས་བརྗོད་བྱར་བྱས་པའི་པར་རིས་བརྩམས་ཆོས་སོ། །
བརྟན་སྐར,ཤིན་ཏུ་ཚ་བའི་རླངས་པ་ལས་གྲུབ་ཅིང་རང་སྟེང་ནས་འོད་འཚེར་ཐུབ་པའི་སྐར་མའི་ཚོགས་སྟེ། དེ་དག་གི་གནས་མི་འགྱུར་བར་བརྟན་པ་ལྟར་ཡོད་པས་ན་བརྟན་སྐར་ཞེས་བརྗོད་དོ། །
བརྟན་སྐྱེད,དུས་ཚོད་ངེས་ཅན་ཞིག་གི་ནང་དུ་གཏན་ཆགས་བྱས་པའི་བགོས་ཚད་ལྟར་ལོ་རེར་སྤྲོད་རྒྱུའི་སྐྱེད་ཀའོ། །
བརྟོལ་མཐོང༌,༡ ཐིག་རིས་དང་ཚོན་མདངས་ལ་བརྟེན་ནས་ལེབ་ངོས་ཀྱི་དངོས་གཟུགས་ལྟར་སྣང་བར་བྱེད་པའི་ཐབས་དང༌། ༢ ནུབ་ལུགས་གསོ་རིག་གིས་ ཨེ་ཁི་སི་འཕྲོ་ཟེར་ལ་བརྟེན་ནས་མིའི་ལུས་པོའི་ནང་གི་དོན་སྣོད་རྣམས་འཆར་ཤེལ་ངོས་སུ་སྣང་བ་ལས་ནད་ལ་ལྟ་ཞིབ་བྱེད་ཐབས་ཤིག་དང༌། ༣ བྱ་བ་དང་དངོས་པོའི་ཕྱིའི་སྣང་ཚུལ་བརྟོལ་ནས་གནས་ཚུལ་དང་རང་བཞིན་གསལ་པོར་མཐོང་བའི་མཚོན་དཔེའོ། །
བརྟོལ་སྒོ,༡ འཛིང་རགས་དང་འགག་སྒོ་སོགས་ཀྱི་བརྟོལ་བར་བྱ་བའི་གནས་སམ་འཇུག་བདེ་བའི་གནས་དང༌། ༢ལས་འགན་འགྲུབ་པར་བྱེད་པ་དང་གནད་དོན་ཐག་གཅོད་པ་ལ་འཇུག་སྒོ་ལེགས་ཤོས་ཀྱི་དཔེའོ། །
བརྡ་གར,ངག་ནས་སྐད་ཆ་བཤད་པ་དང་རོལ་མོའི་རམ་འདེགས་སོགས་ཅི་ཡང་མེད་པར་ལུས་ཀྱི་རྣམ་འགྱུར་གྱི་སྒོ་ནས་ལྐུགས་བརྡ་བྱས་པ་འབའ་ཞིག་ལ་བརྟེན་ནས་ནང་དོན་གོ་བར་བྱེད་པའི་ཟློས་གར་ཞིག་གོ །
བརྡ་ཆད,རིག་གནས་སོ་སོའི་ཐུན་མོང་མ་ཡིན་པའི་ཐ་སྙད་དོ། །
བརྡ་ཐུར,རོལ་ཚོགས་དང་འགྲིམ་འགྲུལ་སོགས་ཀྱི་སྐབས་སུ་བཀོད་འདོམས་བྱེད་པའམ་བརྡ་སྤྲོད་བྱེད་ཀྱི་དབྱུ་གུ་ཞིག་གོ །
བརྡ་ཐོ,བརྡ་སྦྱོར་གྱི་ཡི་གེ་དང་སྐད་ཆའོ། །
བརྡ་དར,མེ་འཁོར་ས་ཚིགས་ཀྱི་ལོགས་གཉིས་སུ་བཀལ་བའི་བསྒུལ་ཆོག་པའི་ལྕགས་ལམ་གྱི་བརྡ་རྟགས་ལྕགས་ལེབ་ཅིག་སྟེ། དེ་འཕྲེད་དུ་བཀལ་སྐབས་མེ་འཁོར་རྣམས་ས་ཚིགས་སུ་འཇུག་མི་ཆོག་པ་དང༌། ཐུར་དུ་གསེག་སྐབས་འཇུག་ཆོག་པ་མཚོན་ནོ། །
བརྡ་དྲིལ,བརྡ་གཏོང་བའི་དྲིལ་བུའོ། །
བརྡ་པ,རྒྱུག་འགྲན་སོགས་ཀྱི་སྐབས་སུ་མེ་མདའི་བརྡ་གཏོང་མཁན་གྱི་མིའོ། །
བརྡ་བསྒྲགས,མི་རྣམས་ཀྱིས་ཤེས་དགོས་པའམ་བརྩི་སྲུང་བྱེད་དགོས་པའི་དོན་རྣམས་རྒྱལ་ཁབ་ལས་ཁུངས་ཀྱིས་ཁྱབ་བསྒྲགས་བྱས་པའི་གཞུང་ཡིག་གི་རྣམ་པ་ཞིག་གོ །
བརྡ་བསྒྲགས,བརྡ་བསྒྲགས་ཀྱི་ཡིག་ཆའོ། །
བརྡ་བསྒྲགས,གོང་རིམ་གྱིས་འོག་རིམ་དང་རྒྱལ་ཁབ་བམ་རྒྱལ་སྤྱིའི་རྩ་འཛུགས་བར་ཕན་ཚུན་གནས་ཚུལ་གལ་ཆེན་བསྒྲགས་པའམ་བརྡ་སྦྱོར་བྱས་ནས་ཤེས་སུ་འཇུག་པའོ། །
བརྡ་མདའ,རྒྱུག་འགྲན་སོགས་ཀྱི་སྐབས་སུ་བརྡ་གཏོང་བྱེད་ཀྱི་མེ་མདའ་འོ། །
བརྡ་འཕྲིན་གསོག་ཉར,རྩིས་འཕྲུལ་སོགས་ཀྱི་ནང་དུ་བརྡ་འཕྲིན་ཉར་ཚགས་བྱེད་པའོ། །
བརྡ་འཕྲིན་ཅན,རྒྱལ་དམངས་དཔལ་འབྱོར་དང་སྤྱི་ཚོགས་ཀྱི་ཁྱབ་ཁོངས་ཁག་གི་ནང་དུ་རྒྱུན་ཆད་མེད་པར་གློག་རྡུལ་རྩིས་འཕྲུལ་དང་འཕྲིན་གཏོང་དྲ་བ་སོགས་ཀྱི་བརྡ་འཕྲིན་གྱི་ལག་རྩལ་དང་འབྲེལ་ཡོད་ཀྱི་རིག་ནུས་ལག་རྩལ་ཁྱབ་སྤེལ་དང་བེད་སྤྱོད་བཏང་སྟེ་བཟོ་ལས་སྤྱི་ཚོགས་ནས་བརྡ་འཕྲིན་སྤྱི་ཚོགས་སུ་འཕེལ་རྒྱས་གཏོང་བའཽ། །
བརྡ་འཕྲིན་ཐོན་ཁུངས,བརྡ་འཕྲིན་གྱི་འབྱུང་ཁུངས་སོ། །
བརྡ་འཕྲིན་དུས་རབས,བརྡ་འཕྲིན་གྱི་ལག་རྩལ་འཕེལ་རྒྱས་ཧ་ཅང་ཆེ་བ་དང་ཡོངས་ཁྱབ་ཏུ་བཀོལ་བའི་དུས་རབས་སོ། །
བརྡ་འཕྲིན་སྐྱེལ་བ། བརྡ་སྐྱེལ,བརྡ་འཕྲིན་དག་ཕྱོགས་གཅིག་ནས་ཕྱོགས་གཞན་ཞིག་ཏུ་སྐྱེལ་བར་བྱེད་པའོ། །
བརྡ་འཕྲིན,སྒྲ་དང་གཟུགས་བརྡའི་རྣམ་པར་བསྒྱུར་བ་འཕྲིན་དུ་གཏོང་བར་བྱ་བའི་བརྡ་འཕྲིན་ནོ། །
བརྡ་རྟགས,དོན་ནམ་དངོས་པོ་གང་ཞིག་མཚོན་པའི་ཆེད་དུ་བཀོད་པའི་བརྡ་སྤྲོད་བྱེད་ཀྱི་རྟགས་སོ། །
བརྡ་རྟགས,སྒྲ་ཐག་དང་བརྙན་ཐག་དང་སྡུད་སྡེར་སོགས་ཀྱི་ཐོག་ཏུ་གནས་པའི་སྒྲ་གཟུགས་སྣང་བྱེད་རྣམས་བརྡ་དང་རྟགས་མཚན་གྱི་རང་བཞིན་དུ་གནས་པའི་བརྡ་རྟགས་སོ། །
བརྡ་རྫོགས་པར་ལེན་ལག་རྩལ,པར་ལེན་ཚུལ་གྱི་ལག་རྩལ་ཁྱད་པར་བ་ཞིག་སྟེ། ལག་རྩལ་འདི་ལ་བརྟེན་ནས་བླངས་པའི་པར་ལ་བལྟས་ན། གཟུགས་དངོས་སུ་མཐོང་བ་ལྟ་བུའི་སྣང་བ་འབྱུང་བས་གཟུགས་ཀྱི་བརྡ་རྟགས་རྫོགས་པར་ཡོད་པའམ། སྤྱིན་ཤོག་གི་ཕྱོགས་རེ་ནའང་གཟུགས་དེའི་བརྡ་རྟགས་རྫོགས་པར་མངོན་པའོ། །
བརྡ་སྒྲོན,གློག་འོད་ཀྱི་འགྱུར་ལྡོག་ལ་བརྟེན་ནས་བརྡ་འཕྲིན་སྣ་ཚོགས་གཏོང་བར་བྱེད་པའི་གློག་སྒྲོན་སྟེ། སྤྱིར་བཏང་འགྲིམ་འགྲུལ་དང་གློག་རྡུལ་བསྒྲིག་ཆས་སོགས་སུ་བཀོལ་བའོ། །
བརྡ་སྦྱོར,གནས་ཚུལ་ལམ་བརྗོད་བྱ་གང་ཞིག་གཞན་ལ་བརྡ་ཐོ་སྦྱོར་བ་སྟེ། བརྡ་སྤྲད་ནས་ཤེས་སུ་འཇུག་པའོ། །
བརྡུང་རོལ,རྔ་དང་འཁར་རྔ་ལྟ་བུ་སྟེ་དབྱུག་པ་སོགས་ཀྱིས་བརྡུང་བར་བྱ་བའི་རོལ་ཆས་ཀྱི་རིགས་སོ། །
བརྩན་ས་མཐོན་པོ,དམག་དོན་གྱི་སྐབས་སུ་ཁོར་ཡུག་གི་ས་ངོས་ཚོད་འཛིན་བྱེད་ཐུབ་པའི་མཐོ་བའི་སའམ་ཁང་བརྩེགས་སོགས་སོ། །
བརྩམ་གཞི། བརྗོད་གཞི,རྩོམ་རིག་དང་སྒྱུ་རྩལ་གྱི་བརྩམ་བྱའི་ནང་དོན་དུ་གཞག་རྒྱུའི་སྤྱི་ཚོགས་དང་ལོ་རྒྱུས་དང་འཚོ་བའི་སྣང་ཚུལ་རྣམས་སོ། །
བརྩམས་གྲུབ,རྩོམ་གྱི་མ་ཡིག་བྲིས་ཚར་བའོ། །
བརྩམས་དངོས། བརྩམས་ཆོས,རྩོམ་རིག་དང་སྒྱུ་རྩལ་གྱི་གྲུབ་འབྲས་སུ་བྱུང་བའི་དངོས་པོའོ། །
བརྩེགས་པང༌,ཤིང་ལེབ་སྲབ་མོ་དུ་མ་སྦྱར་པའི་པང་ལེབ་ཅིག་གོ །
བརྩེགས་ཕྲུམ་སྦྲང་གོར། བརྩེགས་ཕྲུམ,གྲོ་ཕྱེ་ལས་བཟོས་ཏེ་བསྲེགས་པའི་མངར་བརྩེགས་གོར་སོབ་སྟེ། ཟོས་ཚེ་ཕྲུམ་པ་ཞིག་གོ །
བརྩེགས་མང་སྡོད་ཁང༌,ས་ངོས་ནས་བརྩིས་པའི་བརྩེགས་མ་བཞི་ནས་དྲུག་གི་བར་ཡོད་པའི་སྡོད་ཁང་སྟེ། སྤྱིར་བཏང་གློག་སྐས་མེད་པའོ། །
བརྩོན་བསྲི,དཀའ་ངལ་ཁྱད་བསད་ཀྱིས་ངལ་རྩོལ་དང་གྲོན་ཆུང་བྱེད་པའོ། །
བརྫི་གདན,རླངས་འཁོར་ལ་འཛེགས་པའི་རྐང་སྟེགས་དང༌། སྣུམ་སྒོ་སོགས་ལ་སྟངས་འཛིན་བྱེད་པའི་རྐང་གདན་ནོ། །
བརྫུས་འཁྲབ,མི་སྣ་གང་རུང་ཞིག་གི་ཆས་སུ་བརྫུས་ནས་གར་འཆམ་པའོ། །
བརླ་ཀྲུམ། མེ་ཀྲུམ,ཕག་གི་བརླ་ཤ་ཞིབ་བཏགས་བྱས་པ་ལ་བྲོ་རྫས་སྣ་ཚོགས་བཏབ་སྟེ་བསྙལ་ནས་བཟོས་པའི་ཟས་རིགས་ཤིག་སྟེ། དེའི་མདོག་མེར་བསྲེགས་པ་ལྟར་དམར་བས་མེ་ཀྲུམ་ཞེས་བཏགས་སོ། །
བལ་གོས། བལ་སྟོད། འབོབ་ལྭ,སྟོད་དུ་གྱོན་རྒྱུའི་བལ་སྐུད་ཀྱིས་བསླས་པའི་གོས་སོ། །
བལ་ཐུར,རྣ་སྤབས་འདོན་པ་སོགས་ཀྱི་ཕྱིར་དུ་སྣེ་ལ་ཤིང་བལ་དཀྲིས་པའི་ཐུར་མ་ཞིག་གོ །
བལ་དོར,བལ་སྐུད་ཀྱིས་བསླས་པའི་དོར་མའོ། །
བལ་ཕྱར། ཀམ་པ་ལི,བལ་གྱིས་འཐག་པའི་ཕྱར་བའམ་མལ་གོས་སོ། །
བལ་འགག,བལ་སྐུད་ལས་བསླས་པའི་སྟོད་གོས་ཕུ་དུང་མེད་པའོ། །
བལ་འབོབ། བལ་སྐུད་རྐང་ཤུབས,བལ་སྐུད་ཀྱིས་བསླས་པའི་རྐང་འབོབ་བམ་རྐང་ཤུབས་སོ། །
བལ་རིལ,སྨན་ཁབ་རྒྱག་པ་སོགས་ཀྱི་སྐབས་སུ་དུག་སེལ་བྱེད་པར་བཀོལ་བའི་ཤིང་བལ་རིལ་པོའོ། །
བལྟས་ཆོག་རེའུ་མིག,བལྟས་པ་ཙམ་གྱིས་ཀྱང་གནས་ཚུལ་རགས་རིམ་རྟོགས་པར་བྱེད་ཐུབ་པའི་རེའུ་མིག་ཅིག་གོ །
བཤང་གཅི་རྫས་བརྟག། ཆབ་བརྟག,བཤང་བ་དང་གཅིན་ལ་རྫས་འགྱུར་གྱི་སྒོ་ནས་བརྟག་དཔྱད་བྱས་ཏེ་ནད་ངོས་འཛིན་བྱེད་པའི་ཐབས་ཤིག་གོ །
བཤང་ལམ,བཤང་ལམ་གྱི་འགྲེལ་བར་ལྟོས།
བཤང་ལམ,རྒྱུ་མའི་མར་སྣེ་བཤང་སྒོ་དང་འབྲེལ་བའི་ཆའོ། །
བཤང་སྣོད,བཤང་གཅི་དོར་སའི་སྣོད་དོ། །
བཤད་ཅོག,དགེ་རྒན་གྱིས་སློབ་ཁྲིད་སྐབས་སུ་སྤྱད་པར་བྱ་བའི་མདུན་ཅོག་གོ །
བཤད་སྟེགས,སློབ་ཁང་དང་ཚོགས་ཁང་སོགས་ཀྱི་སློབ་ཁྲིད་དང་གཏམ་བཤད་བྱ་སའི་སྟེགས་བུའོ། །
བཤམ་ཁང༌,༡ བཤམ་རྫས་ཀྱི་རྣམ་གྲངས་ལྟར་ཕྱེ་བའི་ཚན་ཁག་དང༌། ༢ བཤམ་སྟོན་ཁང་ཞེས་པའི་ཚིག་སྡུད་དོ། །
བཤམ་ཁུལ,བཤམ་བྱའི་དངོས་རྫས་དང་ཡོང་སའི་ས་ཁུལ་ལྟར་ཕྱེ་བའི་འགྲེམ་སྟོན་ས་ཁུལ་ལོ། །
བཤམ་གཏོང༌,བཤམ་སྟོན་གྱི་ཆེད་དུ་དམིགས་ནས་རྒྱང་སྒྲོག་དང་བརྙན་འཕྲིན་ལེ་ཚན་སྟོན་པའོ། །
བཤམ་གནས,བཤམ་སྟོན་ཁང་དང་བཤམ་འཚོང་གི་སྐབས་སུ་བཤམ་རྫས་འགྲེམ་སྟོན་བྱ་བའི་ས་ཆའོ། །
བཤམ་ཚོགས,༡ བཤམ་སྟོན་ཚོང་འདུས་དང༌། ༢ བཤམ་འཚོང་ཚོགས་འདུའོ། །
བཤམ་ཚོང༌། འགྲེམ་ཚོང༌,ཚོང་རྫས་མང་པོ་གནས་ངེས་ཅན་ཞིག་ཏུ་འགྲེམ་སྟོན་བྱས་ཏེ་འཚོང་བའོ། །
བཤམ་ཚོང༌། འགྲེམ་ཚོང༌,བཤམ་ཚོང་གི་འགྲེལ་བར་ལྟོས།
བཤམ་ཚོམས,བཤམ་སྟོན་བྱ་སའི་ཚོམས་ཆེན་ནོ། །
བཤམ་རྫས,བཤམ་སྟོན་བྱ་བའི་དངོས་རྫས་སོ། །
བཤམ་སྒྲོམ,བཤམ་རྫས་བསྒྲིག་སའི་སྒྲོམ་སྟེགས་སོ། །
བཤམ་སྟོན་ཁང༌,འགྲེམ་སྟོན་བྱེད་པར་ཆེད་དུ་བསྐྲུན་པའི་ཁང་ཆེན་ནོ། །
བཤམ་སྟོན་འདུ་ཚོགས,༡ རྒྱལ་ཁབ་མང་པོ་མཉམ་དུ་འཚོགས་ནས་ཐོན་རྫས་བཤམ་སྟོན་བྱེད་པའི་འདུ་ཚོགས་དང༌། ༢ རྒྱལ་ཁབ་རང་གི་ཐོན་རྫས་བཤམ་སྟོན་བྱེད་པའི་འདུ་ཚོགས་སོ། །
བཤའ་དཔྱད,སྲོག་ཆགས་དང་རྩི་ཤིང་སོགས་ཀྱི་ཕུང་པོ་ཆགས་སྟངས་སོགས་ལ་ཞིབ་དཔྱད་བྱེད་པའི་ཆེད་དུ་ཆེད་བཟོས་ཀྱི་གྲི་སོགས་ཀྱིས་ཞིབ་ཏུ་གཤགས་ལས་བྱེད་པའོ། །
བཤལ་བ,༡ དངོས་རྫས་སོགས་འཁྲུད་བཤལ་བྱེད་པ་དང༌། ༢ ཆུ་རུད་ཀྱིས་བྱེ་རྡོ་སོགས་ཁྱེར་བའོ། །
བཤལ་རིམས,རྒྱུ་གཟེར་དམར་བཤལ་ལམ་རྒྱུ་རིམས་སོ། །
བཤས་ར,ཆེད་དུ་ཕྱུགས་ཟོག་བཤའ་སའི་ར་བའམ་གནས་སོ། །
བཤུག་པ,རང་ལ་ཡོད་པའི་དངོས་རྫས་དག་གཞན་ལ་བཤུག་པའམ་ཕྱིར་བཙོང་བའོ། །
བཤུག་པ། བརྒྱུད་བཤུག,རང་ཉིད་ཀྱི་རྒྱུ་ནོར་རམ་ལོངས་སུ་སྤྱད་ཆོག་པའི་ཁེ་དབང་སོགས་ནང་བཤུག་གི་ཚུལ་གྱིས་གཞན་ལ་སྤྲོད་པའོ། །
བཤུག་རིལ,མི་མང་འཚོགས་པ་དང་ལུས་རྩལ་བྱེད་སྒོའི་སྐབས་སུ་བརྡ་གཏོང་བ་སོགས་ལ་བཀོལ་རྒྱུའི་སྒྲ་གསལ་ཞིང་ཐོས་སླ་བའི་ལྕགས་དང་འགྱིག་གི་ཁ་འབུད་རོལ་བརྡ་ཆུང་ངུ་ཞིག་གོ །
བཤུས་བསྒྲིགས,ཡིག་ཆ་གཞན་ལས་བཤུས་ཤིང་བཏུས་ཏེ་གཅིག་ཏུ་བསྒྲིགས་པའོ། །
བཤེར་འཇལ,ས་ཆ་སོགས་ལ་རྩད་ཞིབ་དང་ཐིག་ལེན་བྱེད་པའོ། །
བཤེར་འབེབས་ཆས། བཤེར་འབེབས,རྩིས་འཕྲུལ་ལ་བརྟེན་ནས་རི་མོ་དང་ཡི་གེ་སོགས་བཤེར་འབེབས་བྱེད་པའི་འཕྲུས་ཆས་ཤིག་གོ །
བཤེར་འབེབས,གློག་ཐིག་དང་སྐུད་མེད་གློག་རླབས་སོགས་ཀྱི་ནུས་པས་ཆེད་དམིགས་ས་ཁོངས་ཀྱི་གཟུགས་རྣམས་གོ་རིམ་བཞིན་བཤེར་ཏེ་རི་མོར་འབེབས་པའོ། །
བཤེར་སྤངས,ཞིབ་བཤེར་བྱེད་མི་དགོས་པའོ། །
བཤེས་བྲོ,བཤེས་བྲོའི་འགྲེལ་བར་ལྟོས།
བཤེས་བྲོ,སྤྱི་ཚོགས་ཀྱི་འབྲེལ་འདྲིས་ཀྱི་རྣམ་པས་ཕོ་མོ་གཉིས་རེ་ཆ་སྡེབས་བྱས་ནས་འཁྲབ་པའི་བྲོ་ཞིག་གོ །
བས་མཐའ,གྲོང་ཚོ་དང་ཅུང་ཟད་ཐག་རིང་བའི་གནས་སོ། །
བས་མཐའི་ལས་ཀ,ཚན་རིག་ལག་རྩལ་མི་སྣས་ཕྱི་རོལ་ཏུ་སོང་ནས་བསྒྲུབ་པའི་བརྟག་དཔྱད་དང་རྩད་ཞིབ་ཐིག་ལེན་སོགས་ཀྱི་ལས་དོན་ནོ། །
བསམ་གཏན་པ,རྒྱ་བརྒྱུད་ནང་བསྟན་གྱི་ཆོས་བརྒྱུད་ཅིག་སྟེ། མཚན་མ་མེད་པའི་བསམ་གཏན་སྒོམ་པ་གཙོ་བོར་བྱེད་དོ། །
བསམ་གཞི,བྱ་བ་གང་ཞིག་གི་གཞི་འཛིན་པའི་རྩ་བའི་ཀུན་སློང་ངོ༌། །
བསམ་གཞིགས,བྱ་དངོས་རྣམས་ལ་དབྱེ་ཞིབ་ཀྱིས་ཕྱོགས་བསྡུས་དང་རིགས་པས་དཔྱད་པ་སོགས་ཀྱི་སྒོ་ནས་བསམ་ཞིང་གཞིགས་པར་བྱེད་པའོ། །
བསམ་གཤིས,བསམ་བློ་དང་དུང་བ་ལས་གྲུབ་པའི་བསྒྱུར་དཀའ་བའི་སེམས་ཀྱི་རྣམ་པ་ཞིག་གོ །
བསམ་པའི་ཐོན་རྫས,མི་རྣམས་ཀྱི་བསམ་པས་ལོངས་སུ་སྤྱོད་པའི་དགོས་མཁོ་བསྐང་སླད་དུ་བསྐྲུན་པའི་སློབ་སྦྱོང་དང་རོལ་རྩེད་སོགས་ཀྱི་ཐོན་རྫས་ཏེ། དཔེར་ན་རྩོམ་རིག་དང་གློག་བརྙན་ལྟ་བུའོ། །
བསམ་པའི་དཔལ་ཡོན,སྤྱི་ཚོགས་དང་ལོ་རྒྱུས་ཀྱི་འཕེལ་རིམ་ནང་དུ་མིའི་རིགས་ཀྱིས་གསར་གཏོད་བྱས་པ་དང༌། སྤྱི་ཚོགས་ཀྱི་འཕེལ་རྒྱས་དང་ཡར་ཐོན་མཚོན་པའི་བསམ་པའི་གྲུབ་འབྲས་སོ། །
བསམ་པའི་ལོངས་སྤྱོད,མི་རྣམས་ཀྱི་བསམ་པའི་དགོས་མཁོ་སྐོང་ཐུབ་པའི་རིག་གནས་ཐོན་རྫས་ཏེ། བསམ་བློ་དང་རིག་གཞུང་དང་རིག་རྩལ་བརྩམ་ཆོས་སོགས་ལྟ་བུའོ། །
བསམ་ཚུལ,མི་གཞན་ལ་བཏོན་པའི་རང་གི་བསམ་ཚུལ་ལོ། །
བསམ་ཚུལ་འདོན་པ,གཞན་ལ་རང་གི་འདོད་ཚུལ་འདོན་པའོ། །
བསམ་འཆར,༡ བྱ་དངོས་གང་རུང་ལ་འཛིན་པའི་བལྟ་ཚུལ་ལམ་བསམ་ཚུལ་དང༌། ༢ བློ་ངོར་མ་འཚམ་པ་ལས་བརྗོད་པའི་བསམ་འཆར་རོ། །
བསིལ་ཁང༌། ལྡིང་ཁང༌,ལོགས་ཀུན་ན་གྱང་གིས་བཅད་མེད་པར་ཀ་བ་ཁོ་ནས་ཐོག་ཕིབས་བཏེགས་པའི་ཁང་ཆུང་ངོ༌། །
བསིལ་ཕིབས,དབྱར་ཁར་བཀབ་ནས་ཉི་འོད་འགོག་བྱེད་ཀྱི་སྤྱིལ་བུའོ། །
བསིལ་འགུགས,དུས་གཟེར་ཉེར་བཞིའི་ནང་ཚན་ཏེ། སྤྱི་ཟླ༨པའི་ཚེས ༢༣ སྐོར་ལ་འབྱུང་ཞིང༌། དེ་ནས་བཟུང་ནམ་ཟླའི་ཚ་དྲོད་རིམ་གྱིས་ཞི་བར་འགྱུར་རོ། །
བསིལ་ཡབ,བསིལ་རླུང་གཡབ་མོ་བྱེད་པའི་ཡོ་བྱད་ཅིག་སྟེ། སྤྱིར་བཏང་སྨྱུག་མ་དང་ཤོག་བུ་སོགས་ཀྱིས་གྲུབ་ཅིང་གླེགས་བུ་ཕྲ་མོ་དག་ཡོངས་སུ་ཕྱེས་ཚེ་དབྱིབས་ཟླ་གམ་དུ་འབྱུང་ངོ༌། །
བསིལ་ལྦུ,བཏུང་བའི་རིགས་བསིལ་ཆུ་ལྦུ་བ་ཅན་ཞིག་སྟེ། དབྱིན་སྐད་ཀྱི་སྒྲ་དོན་གཉིས་ཀའི་ཆ་ནས་བསྒྱུར་བའོ། །
བསིལ་ལྷམ,ཚ་བ་ཆེ་སར་གྱོན་བྱའི་ལྷམ་དྲ་མིག་ཅན་ཞིག་གོ །
བསིལ་སྔས། སྨྱུག་སྔས,ས་དྲོ་སར་སྤྱད་རྒྱུའི་སྨྱུག་མ་ལས་བྱས་པའི་མགོ་སྔས་ནང་སྟོང་ཅན་ཞིག་གོ །
བསིལ་སྟན,ས་དྲོ་སར་སྤྱད་རྒྱུའི་རྩྭ་དང་སྨྱུག་མ་སོགས་ལས་བྱས་པའི་སྟན་ཞིག་གོ །
བསིལ་སྣུམ,ཚ་གདུག་དང་མགོ་ན་བ་དང་སྦྲང་བུས་རྨུགས་པ་སོགས་ལ་ཕན་པའི་དག་ཅིའི་སྣུམ་དང་ག་བུར་སོགས་ཀྱིས་བཟོས་པའི་སྨན་ཞིག་གོ །
བསིལ་སྨན,སྤྱིར་ཚ་བ་གཅོག་བྱེད་ཀྱི་རྒྱ་ནག་ལུགས་ཀྱི་སྨན་རྫས་སོ། །
བསེ་ཐང༌,དྲི་ང་བའི་ཐང་ཤིང་ཞིག་གོ །
བསེ་དྲི,མི་སོགས་ཀྱི་མཆན་ཁུང་སོགས་ནས་འབྱུང་བའི་དྲི་མ་ང་བ་ཞིག་གོ །
བསེ་མོག,ཕོ་མོའི་འཁྲིག་སྤྱོད་ལས་བྱུང་བའི་རེག་དུག་གི་ནད་ཅིག་གོ །
བསེ་མོག། སྦྱར་ནད,གཙོ་བོ་ཕོ་མོའི་ལུས་འབྲེལ་ལས་འགོས་ཤིང་མཆེད་པའི་མཚན་མའི་ནད་རིགས་སོ། །
བསེ་རུ,འོ་འཐུང་སྲོག་ཆགས་རི་དྭགས་ཀྱི་རིགས། ལུས་དབྱིབས་ནོར་དང་འདྲ་ཞིང་ལུས་བོངས་ཆེ་བ། ཡན་ལག་རགས་པ། གདོང་པའི་སྟེང་དུ་རྭ་གཅིག་གམ་གཉིས་ཡོད་པ། པགས་པ་མཐུག་ལ་རྩུབ་པ་སྤུ་མདོག་ནག་ཞད་ཆེ་བ་ཞིག་གོ །
བསེ་ཤིང༌,ཤིང་ཆེན་གྱི་རིགས། ལོ་མ་སྒྲོ་དབྱིབས་འཇོང་པོ། མེ་ཏོག་ལྗང་སེར་ཆུང་ངུ༌། འབྲས་བུ་སྒོར་ལེབ་ཅན། སྡོང་ཤུན་ལས་གཤེར་རྩི་འོ་མ་ལྟ་བུ་མཁའ་དབུགས་དང་ཕྲད་ཚེ་ཁ་དོག་སྨུག་ནག་ཏུ་འགྲོ་ཞིང་ཚོན་རྩི་དང་སྨན་དུ་བྱར་རུང་བ་འབྱུང་བ་ཞིག་གོ །
བསེ་སྡོང༌,ཤིང་ཆེན་གྱི་རིགས། ཤིང་ཤུན་སྐྱ་བོ། མེ་ཏོག་དཀར་ལ་མཐིང་བ། དྲི་ང་བ་དང་ལྡན་པ་ཞིག་གོ །
བསེ་སྦྲང༌,འབུ་སྲིན་གྱི་རིགས་ཏེ། ལུས་ལེབ་ཅིང་མདོག་རག་ནག དྲི་ངན་མནམ་པ། གོས་ལ་རྨུག་ཅིང་ཟས་ལ་འབགས་བཙོག་བྱེད་པ་ཞིག་གོ །
བསེལ་བ,མཚོན་ཆ་ཐོགས་ཏེ་ནོར་རྫས་སྲུང་སྐྱེལ་ལམ་མི་ལུས་བདེ་འཇགས་ལ་སྲུང་སྐྱོབ་བྱེད་པའོ། །
བསེལ་མ,མཚོན་ཆ་ཐོགས་ཏེ་ནོར་རྫས་སྲུང་སྐྱེལ་ལམ་མི་ལུས་བདེ་འཇགས་ལ་སྲུང་སྐྱོབ་བྱེད་མིའོ། །
བསྐལ་པའི་ངན་མཚང༌། གཏན་མཚང༌,དུས་ཡུན་རིང་དུ་ནོངས་པར་བྱེད་པའི་གྲགས་པ་ངན་པའི་ཉེས་སྐྱོན་ནོ། །
བསྐུར་དངུལ,སྦྲག་ཐོག་ནས་བསྐུར་བའི་དངུལ་ལོ། །
བསྐུར་བ,ཡིག་ཆ་དང་རི་མོ་སོགས་འཕྲིན་དུ་བྱས་ཏེ་བསྐུར་བའོ། །
བསྐུར་འཛིན,དངུལ་ཁང་ངམ་སྦྲག་ཁང་གིས་དངུལ་སྐུར་བའི་སྐབས་སུ་སྤྲད་པའི་གདན་འཛིན་ནོ། །
བསྐོ་གཞག,གོ་གནས་སུ་བསྐོ་ཞིང་གཞག་པའོ། །
བསྐོལ་གྲང༌,བསྐོལ་ཏེ་གྲང་དུ་བཅུག་པའི་ཆུའོ། །
བསྐོས་མི། ཁོངས་མི,གོང་རིམ་མམ་མང་ཚོགས་ཀྱིས་ལས་རིགས་གང་ཞིག་སྒྲུབ་པའི་མི་སྣར་བསྐོས་པའི་མིའོ། །
བསྐྱར་གཏོང༌,རྒྱང་སྒྲོག་དང་བརྙན་འཕྲིན་སོགས་ཀྱི་སྔོན་ཆད་བཏང་ཟིན་པའི་ལེ་ཚན་ནམ་ནང་དོན་ཡང་བསྐྱར་གཏོང་བའོ། །
བསྐྱར་གསར,རྙིང་པ་དོར་ཞིང་བསྐྱར་དུ་གསར་བར་བྱས་པའོ། །
བསྐྱར་བགོ,སླར་ཡང་བགོ་འགྲེམ་བྱེད་པའོ། །
བསྐྱར་བཤེར,ཁྲིམས་ཁང་གིས་ཞིབ་བཤེར་བྱས་ནས་ཐག་བཅད་ཅིང་ཁྲིམས་ཀྱི་ནུས་པ་ཐོན་ཟིན་པའི་གྱོད་གཞི་ལ་ནོར་བ་ཡོད་པར་ཤེས་ནས་བསྐྱར་དུ་ཞིབ་བཤེར་བྱེད་པའོ། །
བསྐྱར་བསྒྲིག,ཐོན་སྐྱེད་མ་རྩ་དང་ཁེ་ལས་ལས་ཁུངས་སོགས་ཀྱི་གྲུབ་སྟངས་དགོས་མཁོ་ལྟར་ཡང་བསྐྱར་སྡེབ་སྒྲིག་བྱེད་པའོ། །
བསྐྱར་མེད་ནུས་ཁུངས,སྔོག་འདོན་བྱས་ཏེ་ཟད་ན་སླར་འབྱུང་རྒྱུ་མེད་པའི་རྡོ་སོལ་དང་རྡོ་སྣུམ་དང་ལྕགས་རིགས་ཀྱི་གཏེར་ཁ་ལྟ་བུའི་ཐོན་ཁུངས་སོ། །
བསྐྱར་ཞུས,སྔར་ཞུས་ཟིན་པའམ་བསྒྲུབས་པའི་དོན་ལ་ཡང་བསྐྱར་ཞིབ་བཤེར་བྱེད་པའོ། །
བསྐྱར་འཐེབ,ཁ་པར་གྱི་ངོས་ན་ཡོད་པའི་བཏང་མ་ཐག་པའི་ཨང་གྲངས་ཡང་བསྐྱར་གཏོང་བྱེད་ཀྱི་འཐེབ་བོ། །
བསྐྱར་འཕར,དཔལ་འབྱོར་སོགས་ཀྱི་ཚད་མར་ཆག་ནས་སླར་ཡར་འཕར་བའོ། །
བསྐྱར་སྤར་ཆས,བསྐྱར་སྤར་བྱེད་པའི་འཕྲུལ་ཆས་སོ། །
བསྐྱར་སྤར་ཤོག་བུ,བསྐྱར་སྤར་འཕྲུལ་ཆས་ཀྱི་ཆེད་སྤྱོད་ཤོག་བུའོ། །
བསྐྱར་སྤར། པར་སློག,ཡིག་ཆ་དང་པར་རིས་སོགས་བསྐྱར་སྤར་འཕྲུལ་ཆས་ལ་བརྟེན་ནས་མ་ཕྱི་ཇི་བཞིན་ཚར་གཅིག་གམ་དུ་མ་བསྐྱར་དུ་སྤར་བའོ། །
བསྐྱར་སྦྱོང༌,སྔར་བསླབས་ཟིན་པ་རྣམས་སླར་ཡང་སྦྱོང་བའོ། །
བསྐྱེད་བུ་དབྱེ་གཅོད,གསོ་རིག་དང་སྐྱེ་དངོས་རིག་པའི་ཐབས་ལ་བརྟེན་ནས་ཕ་མ་དང་བུ་ཕྲུག་སྟེ་ཕྱོགས་གཉིས་ཀྱི་རིགས་རྒྱུད་རྟགས་མཚན་ལ་དཔགས་ནས་ཁྲག་རྒྱུད་ལ་འབྲེལ་བ་ཡོད་མེད་བརྟག་དཔྱད་བྱས་ཏེ་ཕ་བུའམ་མ་བུ་ངོས་འཛིན་དབྱེ་གཅོད་བྱེད་པའོ། །
བསྐྱོད་ཐག,གནམ་གྲུ་དང་གྲུ་གཟིངས་བསྐྱོད་པའི་ལམ་ཐག་གོ །
བསྐྱོད་ཐེངས,གནམ་གྲུ་དང་གྲུ་གཟིངས་བསྐྱོད་ཐེངས་ཀྱི་གོ་རིམ་དང་སྐྱོད་པའི་ཐེངས་གྲངས་སོ། །
བསྒར་གདན,གློག་སྐུད་ཀྱི་བསྒར་སྣེ་གཞུག་སའི་བསྒར་མིག་ཅན་གྱི་མཁོ་ཆས་ཤིག་གོ །
བསྒར་མིག,གློག་ཁུངས་ཀྱི་སྐུད་པ་སོགས་ཀྱི་བསྒར་སྣེ་གཟུད་སའི་བུ་གའོ། །
བསྒར་སྣེ,བསྒར་ཁུངས་སོགས་ཀྱི་བསྒར་མིག་ཏུ་གཟུད་བྱའི་སྐུད་པའི་སྣེའོ། །
བསྒུལ་བསྐྱོད,གཏན་ཁེལ་མ་ཡིན་པའམ་སྐབས་དང་བསྟུན་ཏེ་བསྒུལ་ཞིང་བསྐྱོད་པའམ་གནས་བསྒྱུར་དུ་རུང་བའོ། །
བསྒུལ་བསྐྱོད་ཟམ་པ,གཏན་ཁེལ་མ་ཡིན་པའམ་སྐབས་མཁོ་དང་བསྟུན་ཏེ་བསྒུལ་ཞིང་བསྐྱོད་པའམ་གནས་བསྒྱུར་དུ་རུང་བའི་ཟམ་པའོ། །
བསྒྱུར་བ། ཡིག་བསྒྱུར,སྐད་དང་ཡིག་རིགས་གཅིག་ནས་གཞན་ཞིག་ཏུ་བསྒྱུར་བའོ། །
བསྒྱུར་བཟོ,གློག་བརྙན་དང་བརྙན་འཕྲིན་སོགས་ཀྱི་བརྩམས་དངོས་བསྒྱུར་བ་དང་བཟོ་སྐྲུན་བྱེད་པའོ། །
བསྒྱུར་བཟོས་གློག་བརྙན,ཡིག་བསྒྱུར་དང་བཟོ་བསྐྲུན་བྱས་པའི་གློག་བརྙན་ནོ། །
བསྒྱུར་བསྐྲུན་གློག་བརྙན,སྐད་རིགས་གཞན་ནས་བསྒྱུར་ཏེ་བསྐྲུན་པའི་གློག་བརྙན་གྱི་རིགས་སོ། །
བསྒྱུར་མདའ,སྐམ་ས་དང་མཚོ་གྲུ་དང་གནམ་གྲུ་སོགས་གང་རུང་གི་སྟེང་ནས་ཕྱོགས་གང་ལ་འཕངས་ན་རང་སྟེང་གི་སྒུལ་ཤུགས་ལ་བརྟེན་ནས་ཤར་མར་འཕུར་ཐུབ་ཅིང༌། དེའི་ཚོད་འཛིན་མ་ལག་གིས་ཁ་ཕྱོགས་ཅི་དགར་བསྒྱུར་ཏེ་དམིགས་འབེན་སྟེང་དུ་ཕོག་ཐུབ་པའི་འགད་མདེལ་ཞིག་གོ །
བསྒྱུར་ཡིག། འགྱུར་དཔེ,ཡིག་རིགས་གཞན་ལས་བསྒྱུར་པའི་དཔེ་དེབ་བོ། །
བསྒྲག་བཤད,བརྗོད་བྱའི་དོན་རྣམས་རྒྱང་སྒྲོག་ཏུ་བསྒྲག་ཅིང་བཤད་པའོ། །
བསྒྲག་བསྐྱལ,རྒྱང་སྒྲོག་དང་བརྙན་འཕྲིན་བརྒྱུད་ནས་ལེ་ཚན་རྣམས་ལྟ་ཉན་བྱེད་མཁན་ལ་བསྒྲག་ཅིང་བསྐྱལ་བའོ། །
བསྒྲགས་པང༌,བསྒྲགས་ཡིག་སྦྱར་སའི་ཤིང་སོགས་ཀྱི་པང་ལེབ་བོ།།
བསྒྲགས་བྱང༌,བརྡ་བསྒྲགས་ཀྱི་ཡི་གེ་བྲིས་པའི་ཤིང་སོགས་ཀྱི་བྱང་བུ་དང་ཡིག་ཆ་སྦྱར་སའོ། །
བསྒྲིག་ཆ,འཕྲུལ་ཆས་སོགས་ཀྱི་ནང་གི་ཐུན་མིན་བྱེད་ལས་དང་ལྡན་པའི་ཆ་ཤས་སོ། །
བསྒྲིག་ཆས,འཕྲུལ་ཆས་སོགས་ཀྱི་བསྒྲིག་པར་བྱ་བའི་ལྷུ་ལག་ཕྲ་རགས་སོ། །
བསྒྲིག་བཤམ་ཁང༌,ཉར་ཚགས་དང་ལྟད་མོ་སོགས་ཀྱི་ཆེད་དུ་དངོས་རྫས་དག་ལེགས་པར་བསྟར་ཏེ་བཤམ་པའི་ཁང་པའོ། །
བསྒྲིག་ལྷུ,འཕྲུལ་ཆས་དང་དཔྱད་ཆས་སོགས་འགྲུབ་བྱེད་ཀྱི་ཡན་ལག་གོ །
བསྒྲིག་ཤིང༌,ཆེ་ཆུང་དང་ཚོན་མདངས་མི་འདྲ་བར་བཟོས་པའི་ཤིང་ངམ་འགྱིག་གི་རྡེའུ་ལས་གཟུགས་དབྱིབས་སྣ་ཚོགས་བསྒྲིག་ཏུ་རུང་བའི་བྱིས་པའི་རིག་སྟོབས་སྦྱོང་བྱེད་ཀྱི་རྩེད་ཆས་ཤིག་གོ །
བསྒྲིགས་ཁང༌,མགྲོན་ཚོམས་དང་ཉལ་ཤག་དང་ཉི་ཁྱམས་དང་ཇ་ཁང་དང་གཙང་སྦྲ་ཁང་སྟེ་ཆ་བསྒྲིགས་པའི་ཁང་པའོ། །
བསྒྲིགས་བཀོད,ཅུང་ཆ་ཚང་ལ་ཕུགས་རྒྱང་རིང་བའི་འཕེལ་རྒྱས་ཀྱི་འཆར་གཞིའོ། །
བསྒྲིགས་བཟོ,རྩིས་འཕྲུལ་གྱི་བསྒྲིགས་རིམ་བཟོ་བའོ།
བསྒྲིགས་འཛིན་ཁ་པར,གློག་རྡུལ་རྩིས་འཕྲུལ་བསྒྲིགས་རིམ་ཚད་འཛིན་མ་ལག་གིས་སྐུད་ལམ་བརྗེ་མཐུད་བྱེད་པའི་ཁ་པར་རོ། །
བསྒྲིགས་རིམ,རྩིས་འཕྲུལ་དུ་ཡོད་པའི་སྙི་ཆས་མ་ལག་ཏུ་བསྒྲིགས་པའི་རིམ་པ་དག་གོ །
བསྒྲིགས་རིམ་ཚོད་འཛིན། བསྒྲིགས་འཛིན,རྩིས་འཕྲུལ་སོགས་འཕྲུལ་ཆས་ཀྱིས་སྔར་ནས་བཀོད་སྒྲིག་བྱས་ཟིན་པའི་བྱ་བ་སྒྲུབ་པའི་རིམ་པ་དེ་ལ་ཇི་ལྟར་འདོད་པ་བཞིན་དུ་ཚད་འཛིན་པར་བྱེད་པའོ། །
བསྒྲིགས་ཤག། ནང་ཤག,ཤག་མིག་གཉིས་སམ་འགའ་ཞིག་ཆ་བསྒྲིགས་ཏེ། ཕྱི་རོལ་དུ་འགྲོ་སའི་སྒོ་གཅིག་ལས་མེད་པའི་ཁང་པའི་ནང་གི་ཁང་མིག་གོ །
བསྒྲིགས་ཨང༌,གཏན་ཁེལ་གྱི་བསྒྲིགས་རིམ་ཞིག་གིས་ཡི་གེ་དང་ཨང་ཀི་སོགས་བསྒྲིགས་རིམ་དེའི་འགྲོ་ལུགས་ངེས་ཅན་ཞིག་གི་བརྒྱུད་རིམ་དུ་གཏན་འབེབས་བྱས་པའི་གློག་འཕར་གྱི་ཨང་བརྡའོ། །
བསྒྲིམས་གོར། གྲོ་གཅུས,གྲོ་རྗེན་གཅུས་ཤིང་བསྒྲིམས་ཏེ་སྣུམ་ནང་དུ་བཙོས་པའི་གོ་རེའི་རིགས་སོ། །
བསྒྲིམས་ཏེ་ལོངས། བློ་སྒྲིམས,དམག་དོན་དང་རྩལ་སྦྱོང་སྐབས་བློ་བསྒྲིམས་ཏེ་གནས་དེ་ཉིད་དུ་དྲང་པོར་ལོངས་ཤིག་ཅེས་པའི་བརྡའོ། །
བསྒྲིལ་གྲུག,༡ སྲ་ཤིང་ལས་བཟོས་པའི་རྦབ་ཏུ་བསྒྲིལ་བྱའི་གྲུ་གུ་ཤིག་སྟེ། ཤུད་ལམ་བརྒྱུད་ནས་མས་སྣེར་བསྒྲིགས་པའི་བུམ་མདོང་བཅུ་ལས་ཅི་ཙམ་བསྒྱེལ་པ་ལ་བལྟས་ཏེ་རྒྱལ་ཕམ་འབྱེད་པའི་ཁང་པའི་ནང་གི་ལུས་རྩལ་རྣམ་གྲངས་ཤིག་དང༌། ༢ དེ་ལྟར་བསྒྲིལ་བར་བྱ་བའི་གྲུ་གུའོ། །
བསྒྲིལ་གྲུག་ཁང༌,བསྒྲིལ་གྲུག་རྩེ་སའི་ར་བའམ་ཁང་པའོ། །
བསྒྲིལ་བ,དངོས་པོ་ཞིག་དངོས་པོ་གཞན་ཞིག་ལ་རེག་པའི་ངོས་དེ་རྒྱུན་མི་ཆད་པར་བརྗེ་ཞིང་བསྐྱོད་པ་སྟེ། རླངས་འཁོར་གྱི་འཁོར་ལོ་ས་སྟེང་དུ་བསྒྲིལ་ཏེ་བསྐྱོད་པ་ལྟ་བུའོ། །
བསྒྲིལ་འཁོར་སྤོ་ལམ,སྒོ་དབྱིབས་ལྗིད་འདེགས་སོགས་སྤོ་ཚེ་བསྒྲིལ་ཏེ་འགྲོ་ཆོག་པའི་འཁོར་ལོའི་འཕལ་ལམ་མོ། །
བསྒྲིལ་ཤད,རྩིས་འཕྲུལ་གྱི་རབ་གསལ་སྒྲིག་བཀོལ་དྲྭ་མིག་ནང་གི་ཡས་མས་སམ་གཡས་གཡོན་དུ་འགྲོ་བའི་གྲུ་བཞི་ནར་མོའི་དབྱིབས་ཅན་ཙིག་བརྙན་གྱྀས་བསྒྲིལ་བྱ་ཞིག་གོ །
བསྒྲིལ་ཤད,བསྒྲིལ་ནས་ཤད་ཆོག་པའི་སྐྲ་ཤད་ཅིག་གོ །
བསྒྲུབ་གཞི,ཞིབ་འཇུག་གོ་སྡུར་བྱ་རྒྱུའི་གནད་དོན་གཙོ་བོའམ་ཐག་གཅོད་རྒྱུའི་དོན་ཆེན་ནོ། །
བསྔགས་ཚིག,བསྔགས་པ་བརྗོད་པའམ་ལེགས་པའི་དོན་ཅན་གྱི་ཚིག་གོ །
བསྔགས་སྦྱིན,བསྔགས་པ་བརྗོད་པ་དང་བྱ་དགའ་སྦྱིན་པའོ། །
བསྔོགས་ཐོན་རིག་རྫས,ས་འོག་ནས་བསྔོགས་ཏེ་ཐོན་པའམ་རྙེད་པའི་རིག་གནས་དངོས་རྫས་ཀྱི་རིགས་སོ། །
བསྔོས་བསྒྱུར། གཞན་བཀོལ,གཏོང་ཡུལ་གཏན་འཁེལ་བྱས་ཏེ་བསྔོས་ཟིན་པའི་དངུལ་ཕྱོགས་གཞན་དུ་བསྒྱུར་ནས་བཀོལ་བའོ། །
བསྙལ་ཚལ། སྐྱུར་རུམ,ལ་ཕུག་དང་ཚལ་དཀར་སོགས་ཚྭ་གཡེར་ཆང་སོགས་དང་བསྲེས་ཏེ་བསྐོལ་གྲང་དུ་སྦངས་ཤིང་བསྙལ་བའི་སྐྱུར་ཚལ་ཞིག་གོ །
བསྙེ་རྟེན,ནེམ་ཁྲི་སོགས་ཀྱི་སྟེང་དུ་བསྙེ་བའམ་འདུག་པའི་ཚེ་རྒྱབ་བམ་སྐེད་པ་བཀན་སའི་རྟེན་ནོ། །
བསྙེན་བཀུར། སྲི་ཞུ,རྒན་པ་ལ་གུས་པའི་སྒོ་ནས་ལྟ་སྐྱོང་དང་ཞབས་ཏོག་སྒྲུབ་པའོ། །
བསྙོན་གཏུག,མི་གཞན་ལ་ཉེས་པ་མེད་བཞིན་དུ་བསྙོན་འཛུགས་སྐྱོན་འདོགས་ཀྱིས་ཁྲིམས་འཛིན་ལས་ཁུངས་དང་འབྲེལ་ཡོད་སྡེ་ཁག་ལ་གྱོད་གཏུག་བྱེད་པའོ། །
བསྙོན་འཛུགས། ཉེས་འགེལ,གཞན་ལ་མ་ཉེས་ཁ་གཡོགས་ཀྱིས་གནོད་འཚེ་བྱེད་པའོ། །
བསྟན་བཅོས། ཚད་ཐུབ,༡ རྒྱལ་བའི་གསུང་རབ་དང༌། ༢ ཚད་ལྡན་དུ་བརྩི་བའི་རིག་གཞུང་བརྩམས་ཆོས་སོ། །
བསྟར་ཟས་ཁང༌,ས་ཆ་འགའ་ཞིག་གི་སྲང་འགྲམ་སོགས་སུ་བསྟར་བའི་ཚོང་འདུས་དང༌། དམིགས་བསལ་རིན་གོང་ཁེ་བའི་ཟས་རིགས་འཚོང་གནས་སྟབས་བདེ་དག་གོ །
བསྟར་ཨང༌,ཐོན་རྫས་ཀྱི་གོ་རིམ་སོགས་མཚོན་རྟགས་སུ་བསྟར་ཏེ་བསྒྲིགས་པའི་ཨང་གྲངས་ཤིག་གོ །
བསྟུན་བསྒྱུར,གནས་ཚུལ་དང་བསྟུན་ཏེ་རྩ་དོན་མ་ཡིན་པའི་བསྒྱུར་བཅོས་བྱེད་པའོ། །
བསྟོད་གླུ,བསྟོད་པར་འོས་པ་ལ་བསྟོད་བསྔགས་བྱེད་པའི་གླུ་དབྱངས་སམ་སྙན་ངག་གོ །
བསྡིགས་འཕྲོག,བྱེད་ཐབས་སྣ་ཚོགས་ཀྱིས་གཞན་ལ་བསྡིགས་ནས་སམ་འཇིགས་སྣང་སྦྱིན་ཏེ་རྒྱུ་ནོར་འཕྲོག་པའོ། །
བསྡུ་ལེན,རྒྱུགས་ལེན་པ་སོགས་ཀྱི་ཐབས་ལ་བརྟེན་ནས་སློབ་མ་དང་ལས་སྒྲུབ་མི་སྣ་སོགས་བསྡུ་བའོ། །
བསྡུར་ཁྲུ,༡ ས་བཀྲ་སོགས་རི་མོའི་ངོས་དང་ཡུལ་དངོས་ཀྱི་བར་ཐག་བསྡུར་ཚད་ཀྱི་འབྲེལ་བ་དང༌། ༢ སྟེང་ན་བསྡུར་ཚད་མི་འདྲ་བའི་ཐིག་རྟགས་དུ་མ་ཅན་གྱི་རི་མོ་འབྲི་བ་ལ་ཉེ་བར་མཁོ་བའི་ཁྲུུ་ཙེ་ཞིག་གོ །
བསྡུར་ཐང༌,ཚན་རིག་ལག་རྩལ་སོགས་ཀྱི་སྐབས་སུ་བཀོལ་བའི་བརྡ་ཆད་ཅིག་སྟེ། དངོས་པོ་གང་རུང་ཞིག་གི་ཚད་དམ་དེ་ཉིད་མཚོན་བྱེད་ཀྱི་བསྡུར་ཐང་ངོ༌། །
བསྡུར་ཚད,དངོས་པོ་ཕན་ཚུན་བསྡུར་བའི་བར་ཁྱད་ཀྱི་ཚད་དོ། །
བསྡུར་ལྗིད,༡ དངོས་པོའི་གང་ཞིག་གི་ལྗིད་ཚད་དང་དེའི་བོངས་ཚད་གཉིས་ཀྱི་བསྡུར་ཐང་སྟེ། དངོས་པོའི་བོངས་ཀྱི་ལྗིད་ཚད་དང༌། ༢ བྱ་དངོས་གང་རུང་ཞིག་གིས་དེའི་སྤྱི་ཁྱོན་གྱི་ནང་ནས་ཅི་ཙམ་ཟིན་པའི་ཚད་དོ། །
བསྡུར་སྐར,ལུས་རྩལ་སོགས་འགྲན་བསྡུར་སྐབས་ཀྱི་རྒྱལ་ཕམ་མཚོན་པའི་སྐར་གྲངས་སོ། །
བསྡུས་བརྗོད,བརྗོད་བྱའི་དོན་ཤུགས་ལ་བསྟན་ནས་ཟུར་ཟ་དང་སློབ་གསོ་སོགས་བྱེད་པའི་རྩོམ་ཡིག་གོ །
བསྡུས་བསྒྲིགས,ལེ་ཚན་སོགས་བསྡུས་ཏེ་བསྒྲིགས་པའོ། །
བསྡུས་ཞུ,གནས་ཚུལ་དང་བརྡ་འཕྲིན་སོགས་ཀྱི་ནང་དོན་མདོར་བསྡུས་སུ་བཀོད་པའི་སྙན་ཞུའི་ཡིག་ཆ་དང་ཚགས་པར་རོ། །
བསྡུས་འཁྲབ,མཉམ་འཁྲབ་ཅེས་པ་དང་འདྲའོ། །
བསྡུས་འཕྲིན,ནང་དོན་གནད་བསྡུས་ཀྱི་བརྡ་འཕྲིན་ནོ། །
བསྡེབས་ཉོ,ཚོང་རྫས་སྡེབ་གཅིག་ལ་གྲངས་མང་པོ་ཉོ་བའོ། །
བསྡེབས་བསྒྲིགས་ཁྱིམ་ཆས,ཡོ་བྱད་སོ་སོ་བ་དུ་མ་ཕྱོགས་གཅིག་ཏུ་བསྡེབས་ནས་བསྒྲིགས་པའི་ཁྱིམ་ཆས་ཆ་འགྲིགས་སོ། །
བསྡེབས་བསྒྲིགས་ནེམ་ཁྲི,ཕན་ཚུན་ཆ་བསྒྲིགས་ནས་གཞག་བྱའི་ནེམ་ཁྲིའོ། །
བསྡེབས་བསྒྲིགས་སྒྲ་ཆས,སྒྲ་སྡུད་དང་སྒྲ་ཕབ་དང་སྐད་པར་དང་སྒྲ་སྒམ་སོགས་ཕྱོགས་གཅིག་ཏུ་བསྡེབས་བསྒྲིགས་བྱས་པའི་སྒྲ་ཆས་སོ། །
བསྡེབས་བསྒྲིགས,༡ སོ་སོ་བ་རྣམས་ཕྱོགས་བསྡེབས་བྱེད་པ་དང༌། ༢ བསྡེབས་པར་བྱས་པའི་སྤྱི་ཁོག་གོ །
བསྡེབས་ཚིག,མི་མང་པོ་འདུ་འཛོམས་ཀྱི་སྐབས་སུ་སྨྲ་བའི་འོས་བབས་ཅན་གྱི་ཚིག་སྦྱོར་དག་གོ །
བསྡེབས་སྒྲོམ,རྒྱུ་ཆ་དང་ཚོས་གཞི་དབྱིབས་བཅས་མི་འདྲ་བའི་སྒྲོམ་ཆེ་ཆུང་དུ་མ་ཕྱོགས་གཅིག་ཏུ་བསྡེབས་ནས་གྲུབ་པའི་སྒྲོམ་ཚོགས་ཤིག་གོ །
བསྡེབས་སྨན,སྨན་པས་སྨན་ཐོ་ལྟར་བསྡེབས་པའི་སྨན་རྫས་སོ། །
བསྡོངས་ནད,ལུས་ལ་ཕོག་ཡོད་པའི་ནད་ཀྱིས་བསླངས་པའི་ནད་གཞན་པའོ། །
བསྣན་རྫས,དངོས་པོའི་ནུས་པ་འགའ་ཞིག་ལེགས་བཅོས་བྱ་བའི་ཆེད་དུ་བསྣན་པའི་རྫས་ཏེ། ཟས་རིགས་ཀྱི་ནང་གི་རུལ་འགོག་རྫས་ལྟ་བུའོ། །
བསྣར་གཤིས,ལྕགས་རིགས་སོགས་ལ་ཡོད་པའི་འཐེན་ན་རིང་དུ་འགྲོ་བ་དང་བརྡུང་ན་ཆེ་རུ་འགྲོ་བའི་རང་བཞིན་ནོ། །
བསྣོལ་ཁྲིའུ,རྐང་པ་རྒྱ་གྲམ་བཞིན་དུ་བསྣོལ་ནས་ཡོད་པའི་འདུག་ཁྲིའུའོ། །
བསྣོལ་ཟམ,གཞུང་ལམ་གྱི་བཞི་མདོར་འགྲོ་ཕྱོགས་མི་གཅིག་པའི་འཁོར་ལོ་སྣ་ཚོགས་དུས་མཉམ་དུ་ཤར་བགྲོད་བྱ་ཐུབ་པའི་ཆེད་དུ་སྟེང་འོག་བརྩེགས་ཤིང་བསྣོལ་མར་བཟོས་པའི་ཟམ་ལམ་མོ། །
བསྣོལ་རྒྱུའི་གློག,རྒྱུ་ཕྱོགས་དང་དྲག་ཞན་དག་ལ་འཁོར་ཡུན་ཅན་གྱི་འགྱུར་ལྡོག་འབྱུང་དུ་ཡོད་པའི་གློག་རྒྱུན་ཏེ། དེང་སང་བཀོལ་བཞིན་པའི་བསྣོལ་རྒྱུའི་གློག་རྒྱུན་སྐར་ཆ་རེ་ལ་འགྱུར་ཐེངས ༥༠ རེ་བྱེད་དོ། །
བསྲེགས་འཁུར,སླ་ངའི་ནང་དུ་བསྲེགས་ནས་ཚོས་པར་བྱས་པའི་བག་ལེབ་ཅིག་གོ །
བསྲེས་དངུལ,བུ་ལོན་ནམ་བོགས་མར་གཏོང་བ་དང༌།  གཅིག་ཏུ་བསྡུ་བ་སོགས་ཀྱི་ཐབས་ཚུལ་ལ་བརྟེན་ནས་མཉམ་བསྲེས་བྱས་པའི་དངུལ་ལོ། །
བསྲེས་རྩི,བཀྲག་རྩི་སོགས་འདྲེས་པར་བྱེད་པའི་སྣུམ་རྩི་ཞིག་གོ །
བསྲེས་ལྕགས,ལྕགས་རིགས་དང་ལྕགས་རིགས་མ་ཡིན་པའི་རྒྱུ་ཆ་རྣམས་བཞུས་ཤིང་འདྲེས་སུ་བཅུག་ནས་གྲུབ་པའི་ལྕགས་རིགས་སྲ་མཁྲེགས་ལྡན་པ་དག་གོ །
བསླ་བ,ལྕུག་མ་སོགས་ཀྱིས་སླེ་བོ་དང་སློ་མ་སོགས་བསླ་བའོ། །
བསླབ་གཞི། བསླབ་དེབ,དཔེ་ཆ་དང་རི་མོ་སོགས་བསླབ་པར་བྱ་བའི་ནང་དོན་དང་འབྲེལ་ཡོད་ཀྱི་རྒྱུ་ཆ་རྣམས་ཕྱོགས་གཅིག་ཏུ་བསྒྲིགས་པའི་དེབ་སོགས་སོ། །
བསླབ་དེབ,སློབ་ཁྲིད་ཀྱི་རྩ་འཛིན་ལྟར་བྲིས་པའི་དགེ་རྒན་གྱིས་སློབ་ཁྲིད་དང་སློབ་མས་སྦྱོང་རྟེན་བྱེད་པའི་བསླབ་དེབ་དངོས་སོ། །
བསླབ་དེབ,སློབ་མས་བསླབ་པར་བྱ་བའི་དེབ་བོ། །
བསླབ་དེབ་རིན། དེབ་རིན,བསླབ་དེབ་ཀྱི་རིན་དངུལ་ལོ། །
བསླབས་གནས་དཔང་ཡིག,སློབ་མཐར་ཕྱིན་རྗེས་སུ་འབྲེལ་ཡོད་སྡེ་ཁག་གིས་སྤྲད་པའི་ཐོབ་མིང་གི་དཔང་ཡིག་གོ །
བསླབས་གནས,མཐོ་རིམ་སློབ་གྲྭའམ་ཞིབ་འཇུག་སྡེ་ཁག་གིས་སྤྲད་པའི་ཐོབ་མིང་ངོ༌། །
བསླབས་འབྲས་གཟེངས་དངུལ,སློབ་གྲྭ་དང་ཚོགས་པའམ་མི་སྒེར་གྱིས་སློབ་སྦྱོང་གི་འབྲས་བུ་གཟེངས་སུ་ཐོན་པའི་སློབ་མར་སྦྱིན་པའི་རོགས་སྐྱོར་གྱི་དངུལ་ལོ། །
བསླས་མ། ཁབ་བསླས,ཁབ་ཀྱིས་བསླས་པའི་དངོས་རྫས་ཀྱི་རིགས་ཏེ། རྐང་ཤུབས་དང་ལག་ཤུབས་དང་སྐེ་དཀྲིས་བསླས་མ་ལྟ་བུའོ། །
བིམ་པ། ཀུ་ཤུ,བཟའ་ཤིང་རིགས་ལོ་མ་འཇོང་དབྱིབས་མེ་ཏོག་དཀར་ལ་དམར་མདངས་ཐོན་པ་ཞིག་གི་འབྲས་བུ་སྟེ། རོ་མངར་ལ་སྐྱུར་བ་དབྱིབས་ཟླུམ་པོ་ཅན་གྱི་རྒྱུན་མཐོང་ཤིང་ཏོག་ཅིག་གོ །
བིལ་བ,ཤིང་ཆེན་གྱི་རིགས་ཏེ། ལོ་མ་ལྗང་ནག་ཇ་ཤིང་ལོ་མའི་དབྱིབས། མེ་ཏོག་དཀར་པོ་འདབ་མ་ལྔ་བ། འབྲས་བུ་ལྗང་སེར་དབྱིབས་ལེགས་སྲ་བ་བྱིས་པའི་ཁུ་ཚུར་ཙམ། སྨིན་ཚེ་ཁམ་སྐྱ་ནང་དུ་ཚི་གུ་དཀར་པོ་མངར་ཁུ་ཅན་འདོགས་པ་ཞིག་གོ །
བུ་ཡིག,དཔེ་དེབ་བམ་ཡིག་ཆའི་ཕྱི་མོ་ཇི་བཞིན་བཤུས་པའམ་བསྐྱར་དུ་པར་བའི་དཔེ་དེབ་བམ་ཡིག་ཆའོ། །
བུ་རམ,བུ་རམ་ཤིང་གི་ཁུ་བ་ལས་བཟོས་པའི་མདོག་དམར་ནག་དབྱིབས་རྟ་རྨིག་ཅན་དང་གྲུ་བཞི་སོགས་ཡོད་པའི་མངར་ཆས་ཀྱི་རིགས་ཤིག་གོ །
བུ་རྫི། ཁྱིམ་ལས་མཁན,གཞན་གྱི་བྱིས་པ་དང་རྒས་འཁོགས་གཉོར་སྐྱོང་དང་ཁྱིམ་ལས་བྱེད་མཁན་གྱི་བུད་མེད་དོ། །
བུ་ལོན,ཕར་ལ་བུ་ལོན་སྤྲོད་པའི་འོས་འགན་དང་སྤྲད་བྱའི་བུ་ལོན་ནོ། །
བུ་སྤྱི་གཉེར,ཁྲིམས་མིའི་ཐོབ་ཐང་རང་དབང་པ་ཡོད་ཀྱང་མ་རྐང་ལ་སྤྱི་གཉེར་གཞན་ཞིག་གིས་ཚོད་འཛིན་བྱས་ཡོད་པའི་སྤྱི་གཉེར་ཁང་ངོ༌། །
བུག་ཚངས,སྦུ་གུ་སོགས་ཟླུམ་གཟུགས་ཀྱི་དངོས་པོའི་ནང་གི་སྟོང་ཆའི་ཚངས་ཐིག་གོ །
བུང་གཡོག,རྒྱུད་སྤེལ་གྱི་ནུས་པ་མེད་ལ་ལུས་ཆུང་ཞིང་སྒྲོ་གཤོག་ཆེ་བ་སྦྲང་རྩི་གསོག་ཉར་དང་ཚང་བཟོ་བ་སོགས་ཀྱི་ལས་བྱེད་པའི་བུང་བ་མོའི་རིགས་སོ། །
བུང་ཚང་ཕོ་བ,ཕྱུགས་རིགས་སོགས་ཀྱི་ཟས་འཇུ་མ་ལག་གྲོད་པུའི་ཆ་ཤས་ཏེ། རྫེམས་ཀྱི་རི་མོ་བུང་ཚང་ལྟ་བུ་ཡོད་པའི་ཆ་ནས་དེ་ལྟར་བཏགས་སོ། །
བུད་མེད་དུས་ཆེན,འཛམ་གླིང་རྒྱལ་ཁབ་ཁག་གི་བུད་མེད་རྣམས་ཀྱིས་ཞི་བདེའི་དམངས་གཙོ་དང་བུད་མེད་བཅིངས་འགྲོལ་བརྩོན་ལེན་བྱེད་པའི་རྗེས་དྲན་གྱི་ཉི་མ་སྟེ། སྤྱི་ལོ ༡༩༠༩ ལོའི་ཟླ ༣ པའི་ཚེས ༨ ལ། ཨ་རིའི་གྲོང་ཁྱེར་ཤིས་ཁ་གོའི་བུད་མེད་བཟོ་པས་ཕོ་མོ་འདྲ་མཉམ་སོགས་ཀྱི་དབང་ཆའི་ཆེད་དུ་ཁྲོམ་སྐོར་བྱས་པ་དང༌། ཕྱི་ལོའི་ཟླ ༨ པར་ཏེན་མེག (Danmark)གི་གྲོང་ཁྱེར (Copenhagen)ཁོ་ཕེན་ཧ་ཀིན་གྱི་རྒྱལ་སྤྱིའི་སྤྱི་ཚོགས་རིང་ལུགས་ཀྱི་བུད་མེད་ཚོགས་ཆེན་ཐེངས་གཉིས་པའི་སྟེང་ནས་རྒྱལ་སྤྱིའི་ངལ་རྩོལ་བུད་མེད་ཀྱི་མཐུན་སྒྲིལ་དང་བཅིངས་འགྲོལ་གྱི་ཆེད་དུ། ལོ་རེའི་ཟླ ༣ ཚེས ༨ ནི་བུད་མེད་དུས་ཆེན་དུ་གཏན་ལ་ཕབ་པ་ཞིག་གོ །
བུད་སྣུམ,ཡང་བའི་རྡོ་སྣུམ་གྱི་རིགས་ཤིག་སྟེ། རྡོ་སྣུམ་སྐོལ་འབྱེད་བྱས་པ་ལས་བྱུང་ཞིང་འབར་རྫས་སུ་བྱ་བའི་སྣུམ་ཞིག་གོ །
བུན་གཏོང་པ། བུན་བདག,དངུལ་བུན་འཇལ་རྒྱུའི་འོས་འགན་འཁུར་མཁན་ལ་བཅའ་ཁྲིམས་དང་གན་རྒྱའི་གཏན་འབེབས་ལྟར་འོས་འགན་བསྒྲུབ་རྒྱུའི་རེ་འདོད་འདོན་པའི་དབང་ཆ་ཅན་གྱི་མིའོ། །
བུན་འཛིན,༡ སྤྱི་བུན་འཛིན་ཡིག་དང༌། ༢ ཁེ་ལས་དང་དངུལ་ཁང་དང་མ་རྐང་སྤྱི་གཉེར་གྱིས་བཀྲམ་པའི་བུན་བདག་གིས་བུན་གྱི་སྐྱེད་ཀ་ལེན་པ་དང་མ་རྩ་ཕྱིར་ལེན་པར་དབང་བའི་དཔང་འཛིན་ནོ། །
བུན་ལེན་པ། བུན་པ,བཅའ་ཁྲིམས་དང་གན་རྒྱའི་གཏན་འབེབས་ལྟར་དངུལ་བུན་འཇལ་བའི་འོས་འགན་ཅན་གྱི་མིའོ། །
བུམ་སྐེ་འཕྲང་འགག། བུམ་འགག,༡ བུམ་པའི་མགུལ་གྱི་ཅུང་དོག་པའི་གནས་དང༌། ༢ ལས་དོན་སོགས་འཕེལ་རྒྱས་སུ་འགྲོ་བའི་ཚད་བཟུང་ཡོད་པའི་འགག་འཕྲང་ལྟ་བུར་གྱུར་པའི་རྐྱེན་གཙོ་བོའོ། །
བུར་ཤིང༌,རྨོ་ཞིང་འདེབས་པའི་སྔོ་ལྡུམ་གྱི་རིགས། སྡོང་བུ་ཚིགས་ཅན་སྨུག་པོའམ་སེར་ལྗང་འོད་མདངས་བཀྲག་པ། ནང་ཤིང་སོབ་ལ་མངར་བཅུད་དང་ལྡན་ཞིང་བུ་རམ་གྱི་རྒྱུ་བྱེད་པ་ཞིག་གོ །
བུལ་ཏོག,དྲི་མ་འདག་བྱེད་དང་བག་ཕྱེ་གསོབ་བྱེད་དང་ཇ་ཁུ་འདོན་བྱེད་སོགས་སུ་བཀོལ་ཏུ་རུང་བའི་མདོག་དཀར་པོ་ཅན་གྱི་རྫས་ཤིག་གོ །
བེ་ཏ,ཤིང་ཆེན་གྱི་རིགས། སྡོང་བུ་དྲང་ལ་རིང་བ། ཡལ་ག་མེད་པ། རྩེ་མོར་ལོ་མ་སྒྲོ་དབྱིབས་སྤུངས་སྐྱེས་སུ་ཡོད་པ། འབྲས་བུ་སྲ་ལ་ཟླུམ་པ། ཁ་དོག་སྨུག་སེར་ནང་ཤུན་དཀར་སོབ་ཀྱིས་གཡོགས་པའི་ནང་དུ་གཤེར་ཁུ་དཀར་པོ་སྣུམ་ཅན་གྱིས་ཁེངས་པ། བཏུང་བར་རུང་ལ་སྣུམ་རྒྱུར་ཡང་རུང་བ་ཞིག་སྟེ། དེའི་འབྲས་བུ་ལའང་བེ་ཏ་ཞེས་བྱའོ། །
བེ་དཀར,ཤིང་ཆེན་གྱི་རིགས་ཏེ། ཤིང་གཤིས་ལྕི་ཞིང་སྲ་བ་ཞིག་གོ །
བེ་དོ། བེ་ནག,ཤིང་ཆེན་གྱི་རིགས་ཏེ། སྡོང་བུ་དྲང་ལ་མཐོ་བ། ལོ་མ་འཇོང་དབྱིབས་མཐུག་གྱོང༌། འབྲས་བུ་ཉ་ཁྲབ་ལྟ་བུའི་སྐོགས་ཀྱིས་བཏུམས་པ། ཤིང་རྒྱུ་སྲ་མཁྲེགས་ཆེ་བ་ཞིག་གོ །
བེ་རེག། ཤ་བག་ལེབ,ནང་སྙིང་ཅན་གྱི་བག་ལེབ་བོ། །
བེ་སྣུམ,ཤིང་སྡོང་བེ་ཏའི་འབྲས་བུ་ལས་བཙག་པའི་སྣུམ་མོ། །
བེ་སྦྲང༌,བེ་ཏའི་ཤིང་འབྲས་རྒྱུ་ཆ་གཙོ་བོར་བྱས་ཏེ་བཟོས་པའི་མངར་ཆ་བྱེ་རིལ་ཞིག་གོ །
བེད་སྤྱད་རིན་ཐང༌,དངོས་རྫས་སོགས་ཀྱི་མིའི་དགོས་མཁོ་སྐོང་བའི་རིན་ཐང་ངོ༌། །
བེད་སྤྱད། བཀོལ་བ,མི་དང་དངོས་རྫས་སོགས་དམིགས་ཡུལ་གང་རུང་ཞིག་གི་ཆེད་དུ་བཀོལ་བའོ། །
བེད་སྤྱོད,༡ མི་དང་བྱ་དངོས་སོགས་ཀྱི་ནུས་པ་འདོན་པ་དང༌།༢ ཐབས་ཤེས་ལ་བརྟེན་ནས་རང་ཉིད་ལ་ཞབས་འདེགས་བྱེད་དུ་འཇུག་པའོ། །
བེམ་ཏོལ,ནུབ་སྨན་གྱི་བརྟག་ཐབས་ཤིག་སྟེ། མཛུབ་མོའམ་ཐོ་དབྱིབས་དཔྱད་ཆས་ཀྱིས་བྲང་དང་ལྟོ་བ་སོགས་ཀྱི་གནས་སུ་རྡེག་ཅིང་དཔྱད་པའོ། །
བོགས་གཏའ,ས་ཆ་དང་ཁང་པ་སོགས་བོགས་མར་གཏོང་སྐབས་གཞག་པར་བྱ་བའི་གཏའ་དངོས་སམ་གཏའ་དངུལ་ལོ། །
བོགས་དངུལ,ས་གཞི་དང་ཁང་པ་དངོས་པོ་སོགས་བོགས་མར་བླངས་པ་ལ་གཞལ་རྒྱུའི་དངུལ་ལོ། །
བོང་ང་ནག་པོ,སྨན་དུ་སྦྱར་བའི་སྔོ་ལྡུམ་གྱི་རིགས་དུག་ཅན་ཞིག་སྟེ། ནང་གསེས་སུ་དབྱེ་བ་མང་ངོ༌། །
བོང་རྣ,བོང་རྣའི་འགྲེལ་བར་ལྟོས།
བོང་རྣ,རྗེན་ལེབ་སྲབ་མོས་ཤ་འདག་བཏུམས་ཤིང་དབྱིབས་བོང་རྣ་དང་འདྲ་བའི་ཆུ་བཙོས་བཟའ་བཅའ་ཞིག་གཽ །
བོད་གྲུམ,བལ་ལས་བྱས་ཤིང་སྤུ་དྲང་བོར་ཡོད་པའི་གདན་ཁྲ་བོ་རི་མོ་སྣ་ཚོགས་ཀྱིས་བརྒྱན་པ་ཞིག་སྟེ། དེ་ལ་ཡུལ་སྐད་ཀྱི་དབང་གིས་གྲུམ་ཙེ། རུམ། ས་གདན། ཁ་གདན། རྔོག་གདན། དྲེལ་རྔོག་སོགས་སུ་འབོད་དོ། །
བོད་ལུག,མདོ་དབུས་མཐོ་སྒང་དུ་གནས་པའི་སྒོ་ཕྱུགས་ལུག་གི་རིགས་ཏེ། ཐུན་མོང་མ་ཡིན་པའི་ཁྱད་ཆོས་ནི་རྭ་ཁ་ཡག་པ། བལ་རྫོང་མཐུག་ཅིང་བལ་སྣ་རིང་ལ་ཁ་ཕྲུ་དང་ལྡན་པ་ཞིག་གོ །
བོད་ལུགས་གསོ་རིག། བོད་སྨན,བོད་ཀྱི་མི་རིགས་ཀྱིས་གསར་བསྐྲུན་བྱས་ཤིང་ལོ་རྒྱུས་བརྒྱུད་རིམ་ཁྲོད་དུ་འཛིན་སྐྱོང་སྤེལ་བར་བྱས་པའི་སྲོལ་རྒྱུན་གྱི་གསོ་བ་རིག་པའམ་སྨན་གྱི་རིག་པའོ། །
བོད་ལུགས་སྨན་པ,བོད་ལུགས་གསོ་རིག་ལག་ལེན་བྱེད་པའི་སྨན་པའོ། །
བོད་སྐད་སྐར་འཕྲིན་ལས་ཁུངས,བོད་ཀྱི་སྐད་ཡིག་གི་བརྙན་འཕྲིན་ལེ་ཚན་དག་འཁོར་སྐར་ལ་བརྟེན་ནས་སྒྲོག་གཏོང་བྱེད་པའི་ལས་ཁུངས་སོ། །
བོའུ་ཐུང༌། དཀྲུམ་མདའ,ལག་ནང་དུ་བཟུང་ནས་འཕང་བར་བྱ་བའི་མེ་མདའ་འོ། །
བོའུ། མེ་མདའ,བུག་ཚངས་སམ་སྦུག་གུའི་ནང་གི་ཚད་ལས་བརྒྱ་ཆའི་སྨི་གཉིས་མན་ཆད་ཀྱི་མདེའུ་རྡེལ་འཕེན་ནུས་པའི་མཚོན་ཆའི་རིགས་སོ། །
བོར་ཐོ་འགོད,འཛིན་ཡིག་གམ་དཔང་འཛིན་བོར་རྗེས་སྔར་གྱི་སྤྲོད་མཁན་སྡེ་ཁག་ཏུ་བོར་བ་ཐོ་འགོད་བྱས་ཏེ་འཛིན་ཡིག་གིས་གོ་མི་ཆོད་པར་བྱས་པའི་གསལ་བསྒྲགས་བྱེད་པའོ། །
བོར་དངོས་ལེན་ས,མི་མང་འདུ་བའི་གནས་སུ་བོར་སྟོར་བྱུང་བའི་དངོས་པོ་གཞན་གྱིས་རྙེད་ནས་དེ་གར་སྤྲད་པ་རྣམས་བོར་བདག་གིས་ངོས་བཟུང་ནས་ཕྱིར་ལེན་སའི་གནས་སོ། །
བོས་མཇལ,རིམ་པ་གོང་མས་རིམ་པ་འོག་མ་བོས་ཏེ་ཐུག་འཕྲད་བྱེད་པའོ། །
བྱ་ཁྱེའུ,ལྷོ་སྣེ་གླིང་སོགས་སུ་འཚོ་བའི་ཆུར་རྐྱལ་མཁས་ལ་འཕུར་མི་ནུས་པའི་ཆུ་བྱ་ཞིག་སྟེ། རྒྱབ་ནག་ཅིང་ལྟོ་བ་དཀར་ལ། གཤོག་པ་ཆུང་ཞིང་གྲང་ངར་བཟོད་པ་རྐང་བ་དང་མཇུག་མ་ཐུང་ཞིང་སྐམ་སར་ལངས་ནས་འགྲོ་ཚེ་དབྱིབས་ཁྱེའུ་ཞིག་དང་འདྲ་བའི་ཆ་ནས་བཏགས་སོ། །
བྱང་སྣེའི་དྲེད་དཀར,སའི་གོ་ལའི་བྱང་སྣེའི་འཁྱགས་རོམ་ཁུལ་དུ་འཚོ་བའི་དྲེད་མོང་དཀར་པོ་ཞིག་སྟེ། འོ་འཐུང་སྲོག་ཆགས་གཅན་གཟན་གྱི་རིགས་སོ། །
བྱང་སྣེའི་མུ་ཁྱུད,སའི་གོ་ལའི་ཕྱེད་བྱང་མའི་ཏུའུ ༦༦ དང་ཆ་ཤས༣༣ པའི་འཕྲེད་ཐིག་གི་མུ་ཁྱུད་དོ། །
བྱང་སྣེའི་ཝ,སའི་གོ་ལའི་བྱང་སྣེའི་ས་ཁུལ་དུ་འཚོ་བའི་ཝ་དཀར་པོའི་རིགས་ཤིག་གོ །
བྱང་ཨང༌,ཁ་པར་སོགས་ཀྱི་བྱང་བུའི་ཨང་གྲངས་སོ། །
བྱམས་སྐྱོང༌། སེམས་ཁུར,བྱམས་སྐྱོང་དང་སེམས་ཁུར་བྱེད་པའོ། །
བྱི་ཁྲ,འོ་འཐུང་སྲོག་ཆགས་ནགས་བྱིའི་རིགས་ཏེ། སྤུ་མདོག་སེར་ནག་ལ་རྒྱབ་དཀྱུས་སུ་དཀར་ཤ་ལྔ་དང་ལྡན་ཞིང་དབུས་རིང་བ། རྟག་པར་ལྗོན་པའི་སྟེང་དུ་བསྡད་དེ་ཤིང་འབྲས་སོགས་ཟ་བ་ཞིག་གོ །
བྱི་རིམས,བྱི་རིམས་དབྱུག་སྲིན་གྱིས་བསྐྱེད་པའི་རིམས་ནད་ཚབས་ཆེ་བ་ཞིག་སྟེ། བྱི་བ་དང་རི་བོང་དང་ལྗི་བ་སོགས་ལས་འགོ་ཞིང་དང་པོ་རྨེན་ཕུང་ལ་ཚ་བ་རྒྱས་ཤིང་དེ་ནས་གློ་ཚད་དང་ཁྲག་རིལ་དཀར་པོའི་ནད་རིགས་སོགས་སུ་གྱུར་ནས་སྲོག་དང་འབྲལ་བར་བྱེད་དོ། །
བྱི་ལ་དོམ,འོ་འཐུང་སྲོག་ཆགས་ཀྱི་རིགས། ལུས་དོམ་ཁྲ་ལས་ཆུང་བ། མགོ་ཡི་སྤུ་མདོག་དཀར་པོ་དང་རག་ནག་སྤེལ་མ། རྒྱབ་ངོས་རག་དམར། མཇུག་མ་རིང་ལ་སྦོམ་པ། དྲོད་ཁུལ་གྱི་ཤིང་འབྲས་དང་ཚལ་རིགས་སྨྱུག་ལོ་སོགས་ཟས་སུ་བྱེད་པ་ཞིག་གོ །
བྱིང་བྱིང་ཐུ་ལི,འབུ་སྐོགས་ཅན་གྱི་རིགས་ཤིག་སྟེ། རྐང་ལག་དྲུག་ཡོད་པ། གཙོ་བོ་མཚན་མོར་རྒྱུ་བ། ཕོའི་རིགས་ལ་ཆེར་མི་མངོན་པའི་གཤོག་པ་དང་ལྡན་པ་ཞིག་གོ །
བྱིན་པ,མི་སོགས་ཀྱི་རྐང་པའི་པུས་ཚིགས་མན་དང་རྐང་མགོའི་བར་ཆའི་ལྷུའོ། །
བྱིས་ངག,རྒྱའི་སྲོལ་རྒྱུན་གྱི་ཟློས་གར་འཁྲབ་པའི་སྐབས་སུ་སྐད་གསེང་ལ་མཐོ་བའི་སྒོ་ནས་ཆེད་དུ་བྱིས་པའི་ངག་གི་ཁྱད་ཆོས་རྩལ་དུ་བཏོན་ནས་འཁྲབ་སྟོན་བྱེད་པའི་མི་སྣ་ཞིག་སྟེ། སྤྱིར་བཏང་བྱིས་པས་འཁྲབ་པར་བྱེད་དོ། །
བྱིས་ཆས,བྱིས་པའི་གྱོན་ཆས་སོ། །
བྱིས་ནད་ཚན་ཁག,སྨན་ཁང་དུ་དམིགས་བཙུགས་ཀྱིས་བྱིས་པའི་ནད་རིགས་ལ་སྨན་བཅོས་བྱེད་མཁན་གྱི་ཚན་ཁག་ཞིག་གོ །
བྱིས་པ་རྩེད་རྫིང༌,བྱིས་པ་རྣམས་ཀྱིས་ཆུ་རྩེད་བྱ་སའི་རྫིང་བུའོ། །
བྱིས་པའི་ཕོ་བྲང༌། བྱིས་བྲང༌,བྱིས་པའམ་གཞོན་ནུ་ལོ་ཆུང་རྣམས་ལ་སློབ་གྲྭའི་ཕྱི་རོལ་ཏུ་རིག་རྩལ་དང་ཚན་རྩལ་སློབ་གསོ་གཏོང་བར་གཞོགས་འདེགས་བྱེད་པའི་ལས་ཁུངས་ཤིག་གོ །
བྱིས་པའི་མལ་ཁུག,བྱིས་པའི་ཉལ་ཆས་ཁུག་མའི་དབྱིབས་ཅན་ཞིག་གོ །
བྱིས་པའི་སྤྱི་གླིང༌,བྱིས་པའི་ཆེད་དུ་བྱས་པའི་གླིང་གའོ། །
བྱིས་པའི་སློབ་གསོ,བྱིས་པའི་དུས་ནས་གཏོང་བའི་སློབ་གསོའི་རིགས་ཏེ། བསམ་བློ་དང་ཀུན་སྤྱོད་དང་ལུས་རྩལ་དང་སྐད་ཡི་དང་ཁོར་ཡུག་ངོ་སྤྲོད་དང་ལག་རྩལ་དང་རོལ་དབྱངས་དང་རྩིས་རྒྱག་པ་སོགས་སོ། །
བྱིས་བཅོལ་ཁང༌,ཕྲུ་གུ་དམར་འབྱར་གཉོར་སྐྱོང་དང་བྱིས་པ་རྣམས་ལ་སློབ་གསོ་གཏོང་བ་དང་སྐྱེད་སྲིང་བྱེད་སའོ། །
བྱིས་བད,བྱིས་པའི་གདོང་ལ་བྱུག་བྱའི་སྣུམ་ཁ་དོག་བད་ལྟར་དཀར་བ་ཞིག་གོ །
བྱིས་འཁོར,བྱིས་པ་རྣམས་ཀྱིས་བཞོན་རྒྱུའི་འཁོར་ལོ་ཆུང་ངུ་ཞིག་གོ །
བྱིས་སློབ་ཁང༌,ཕྲུ་གུར་སློབ་གསོ་གཏོང་བའི་སྒྲིགས་གཞིའོ། །
བྱུ་རུ་མེ་ཏོག,མེ་ཏོག་དམར་པོ་འདབ་མ་ལྔ་ཅན་ཞིག་སྟེ། འདྲ་བ་རྒྱུ་མཚན་དུ་བྱས་ནས་བྱུ་རུ་མེ་ཏོག་ཅེས་བཏགས་སོ། །
བྱ་གག་བཙན་གསོ,བྱ་གག་ལ་བཙན་ཐབས་ཀྱིས་ཤ་བསྐྱེད་ཐབས་ཤིག་སྟེ། དུས་ལྟར་གཟན་ཆག་བྱ་གག་གི་མགྲིན་པར་བརྫངས་ཤིང་འགུལ་བསྐྱོད་མང་པོ་བྱེད་དུ་མི་འཇུག་པར་མྱུར་དུ་ཤ་འཕེལ་ཐབས་བྱེད་པའོ། །
བྱ་གག་བསྲེགས་མ། གག་བསྲེགས,བྱ་གག་གི་ལུས་ཁོག་ཧྲིལ་པོ་ཆེད་བཟོས་ཐབ་ཀའི་ནང་དུ་བཅུག་སྟེ་བསྲེགས་ནས་ཚོས་པར་བྱས་པའོ། །
བྱ་གག,འདབ་ཆགས་ཆུ་བྱའི་རིགས་ཏེ། མཆུ་ལེབ་ལ་རྐང་པ་ཐུང་བ། སྡེར་སྐྱི་ཅན་རྐྱལ་ལ་མཁས་པ། ཐུལ་སྒྲོ་ལེགས་པས་གོས་ཀྱི་བར་ཚངས་སུ་བྱེད་པ་ཞིག་གོ །
བྱ་གཟེབ,བྱ་དང་བྱེའུ་གསོ་སའི་གཟེབ་དྲྭའོ། །
བྱ་ཐེར། བྱ་ཤ་དམར་ཧྲེང༌,སྒྲོ་སྤུ་བཏོགས་ཟིན་པའི་བྱ་ཤ་དམར་ཧྲེང་ངོ༌། །
བྱ་དགའ་ལེན་མཁན། བྱ་དགའ་ཐོབ་ཡུལ,བྱ་དགའ་ལེན་མཁན་ནམ་ཐོབ་པའི་ཡུལ་གྱི་མིའོ། །
བྱ་དགའི་འཛིན་ཡིག,དངུལ་རྩའི་ཚན་པ་དང་སྤྱི་ཚོགས་ཚོགས་པ་སོགས་ཀྱིས་རོལ་རྩེད་དང་ཕྱིར་འཚོང་སོགས་ཀྱི་སྐབས་སུ་སྟེང་དུ་ཨང་གྲངས་དང་རི་མོ་བཀོད་ཡོད་པའི་འཛིན་ཡིག་ཅིག་ཡིན་ལ། ཉོས་རྗེས་སུ་བྱ་དགའི་ཨང་གྲངས་སམ་རི་མོའི་སྟེང་དུ་ཁེལ་ཡོད་ན་གཏན་ཁེལ་ལྟར་བྱ་དགའ་སྤྲོད་པ་ཞིག་གོ །
བྱ་བ་འགང་ཆེན,བསྒྲུབ་བྱ་གལ་ཆེན་ནོ། །
བྱ་མ་བྱི,བྱ་ཡང་མིན་ལ་བྱི་བ་ཡང་མིན་པ་སྟེ། རྐང་ལག་བར་དུ་སྐྱི་མོ་སྤུ་ཅན་གྱིས་འབྲེལ་བ་དེ་ཉིད་གཤོག་པའི་ཚུལ་དུ་བརྐྱངས་ཏེ་སྡོང་པོ་དང་བྲག་ངོས་མཐོ་ས་ནས་དམའ་སར་གཡེང་འཕུར་གྱིས་འགྲོ་བ་ཞིག་གོ །
བྱ་ཚེ་རིང༌,རྒྱ་ཡིས་བཀྲ་ཤིས་པའམ་ཚེ་རིང་བ་མཚོན་བྱེད་དུ་ལྷ་བྱ་ཞེས་འབོད་པའི་་ཁྲུང་ཁྲུང་གི་ནང་གསེས་སྒྲོ་མདོག་དཀར་ཞིང་སྤྱི་གཙུག་དམར་བ། སྐེ་དང་རྐང་པ་རིང་ཞིང་སྐད་འགྱུར་སྙན་ལ་གདངས་མཐོ་བ་ཞིག་གོ །
བྱ་འདབ,ཁང་པའི་མདའ་ཡབ་ཀྱི་གྲུ་ཟུར་གྱི་འཕྱོ་བའི་ཆའོ། །
བྱ་ཡུལ,བྱ་བའམ་དམིགས་པའི་ཡུལ་ལོ། །
བྱ་རྒོད,བྱ་ཆེན་གྱི་རིགས་ཏེ། མགོ་དང་སྐེ་ཕལ་ཆེར་ཐེར་པོ་ཡིན་ལ་མཆུ་དང་སྡེར་མོ་རྣོ་ཞིང་གུག་པ། སྒྲོ་གཤོག་ཆེ་ལ་གནམ་འཕང་བསྟོར་ནུས་པ། མིག་གི་ནུས་པ་ཤིན་ཏུ་གསལ་ཞིང་རྒྱང་རིང་པོ་མཐོང་བ་རྟག་པར་བམ་རོ་སོགས་ཤའི་རིགས་ཀྱིས་འཚོ་བ་ཞིག་གོ །
བྱ་རྒོད,འདབ་ཆགས་ཀྱི་རིགས་ཏེ། ལུས་བོངས་ཆེ་བ། ནམ་འཕང་གཅོད་པའི་གཤོག་རྩལ་རྒྱས་པ་མཆུ་དང་སྡེར་མོ་གུག་ལ་རྣོ་བ། གྲང་ལྷགས་བཟོད་སྟོབས་དང་མིག་གི་རྒྱང་མཐོང་གི་ནུས་པ་ཤིན་ཏུ་ཆེ་བ། རྒྱབ་མདོག་རྫ་སྐྱ། གཤོག་སྒྲོ་ཆེ་བ་ཁམ་ནག་གམ་ནག་པོ་བརྐྱངས་ཚེ་ནང་ངོས་དཀར་ལ་མཐའ་ནག་པ་ཞིག་སྟེ། ནང་གསེས་ཐང་དཀར་དང་ཐང་ནག་ཏུ་དབྱེའོ། །
བྱ་རྔ་མོང༌། རྔ་བྱ,ད་ལྟའི་བྱའི་ཁྲོད་ནས་ལུས་བོངས་ཆེ་ཤོས་སུ་བརྩི་ཞིང་གཤོག་པ་ལ་བརྟེན་ནས་འཕུར་མི་ཐུབ་ཅིང་རྐང་འགྲོས་ཤིན་ཏུ་མགྱོགས་ལ། ཟས་སུ་ཅི་ཡང་བཟའ་བའི་འདབས་ཆགས་ཤིག་སྟེ། ཕོ་རྣམས་ཀྱི་སྒྲོ་མདོག་ནག་ལ་མོ་རྣམས་སྒྲོ་མདོག་སྨུག་སྐྱར་སྣང་བ་ཞིག་གོ །
བྱ་སྤུའི་གྱོན་ཆས,བྱ་སྤུས་བར་ཚངས་བྱས་པའི་གྲང་འགོག་གི་གོས་སོ། །
བྱ་སྤུའི་འགག་སྟོད,བྱ་སྤུས་བར་ཚངས་བྱས་པའི་སྟོད་གོས་ཕུ་ཐུང་མེད་པ་ཞིག་གོ །
བྱ་སྤུའི་སྟོད་རིང༌,བྱ་སྤུས་བར་ཚངས་བྱས་པའི་སྟོད་ལྭ་རིང་པོ་ཞིག་གོ །
བྱང་གནས,སའི་གོ་ལའི་འཁོར་མདའ་ཡས་སྣེ་སྐར་མ་དཔའ་བརྟན་ནམ་ཨ་བརྟན་ལ་གཏད་པའི་གནས་སོ། །
བྱང་གི་ལྡོག་ཐིག,སའི་གོ་ལའི་ཕྱེད་བྱང་མའི་ཏུའུ ༢༣ དང་ཆ་ཤས ༢༦ པའི་འཕྲེད་ཐིག་སྟེ། དབྱར་ཉི་ལྡོག་གི་སྐབས་སུ་ཉི་ཟེར་ཐད་ཀར་འཕྲོ་བའི་གནས་སོ། །
བྱང་དམར,ལུས་རྩལ་འགྲན་བསྡུར་སྐབས་ཤན་འབྱེད་པས་སྒྲིགས་སྲོལ་ལ་ཚབས་ཆེན་པོར་འགལ་མཁན་གྱི་ལུས་རྩལ་པར་བསྟན་པར་བྱ་བའི་མདོག་དམར་གྱི་ཉེན་བརྡ་གཏོང་བའི་བྱང་བུའོ། །
བྱང་བུ་གཅིག་ཆོག,བྱང་བུ་གཅིག་གིས་བྱེད་སྒོ་མང་པོ་བསྒྲུབ་ཆོག་པའི་བྱེད་ནུས་ཅན་ཏེ། དེ་ལའང་ནང་གསེས་སུ་དངུལ་ཁང་གི་བྱང་བུ་གཅིག་ཆོག་དང༌། སློབ་རའི་བྱང་བུ་གཅིག་ཆོག་སོགས་རིགས་མཐུན་གྱི་ལས་རིགས་གཅིག་གི་ནང་དུ་བཀོལ་ཆོག་པ་དང༌། དྲྭ་བའི་སྟེང་ནས་སྨན་བསྟེན་དང་ཉོ་ཚོང་དང་དཔང་འཛིན་ཉོ་ཚོང་སོགས་རིགས་མི་འདྲ་བའི་ལས་རིགས་མང་པོར་བཀོལ་ཆོག་པ་སོགས་དབྱེ་བ་མང་པོ་ཡོད་དོ། །
བྱང་བུ་བརྡར། བྱང་བུ་དྲུད,དངུལ་བྱང་སོགས་སྡུད་བྱང་རྣམས་སྡུད་བྱང་ཀློག་འཕྲུལ་གྱི་སྡུད་སྣེ་ལ་རེག་པར་བྱས་ནས་བརྡར་ཅིང་དྲུད་པས་བྱང་བུའི་ནང་གི་བརྗོད་བྱ་རྣམས་ཀློག་པའམ་གསལ་བར་བྱེད་པ་དང་དངུལ་ཕྲི་སྣོན་སོགས་བྱ་བར་རུང་བའོ། །
བྱང་འགེལ། གདགས་བྱང༌,༡ དངོས་སུ་མགོ་ཚུགས་པ་མཚོན་བྱེད་དེ། ལས་ཁུངས་དང་ཁེ་ལས་དང་དོན་ལས་སྡེ་ཁག་གི་མིང་ཡིག་ཤིང་བྱང་སོགས་སུ་བྲིས་ནས་འགེལ་བ་དང༌། ༢ སྨན་པ་དང་དག་འབུད་པའི་གདགས་བྱང་བཀལ་ཏེ་ལས་གཉེར་བྱེད་པའོ། །
བྱང་འཕྲེད་ཐིག། བྱང་ཐིག,སའི་གོ་ལའི་འཕྲེད་ཐིག་དབུས་མ་ནས་བཟུང་སྟེང་ངམ་བྱང་གི་ཆ་རུ་ཡོད་པའི་འཕྲེད་ཐིག་སྟེ། བསྡོམས་པས་ཏུའུ ༩༠ ཡོད་དོ། །
བྱང་སྣེ,ས འི་གོ་ལའི་ཕྱེད་བྱང་མའི་མཐའ་སྣེའོ། །
བྱང་སྣེ་ཁུལ,སའི་གོ་ལའི་ཕྱེད་བྱང་མའི་ཏུའུ ༦༦ དང་ཆ་ཤས ༣༣ གྱི་འཕྲེད་ཐིག་ཡན་གྱི་ས་ཁུལ་ལོ། །
བྱེད་ཐབས,བྱ་བ་སྒྲུབ་པ་དང་གནད་དོན་ཐག་གཅོད་བྱེད་པའི་ཐབས་ཤེས་སོ། །
བྱེད་ནུས,དངོས་པོ་དང་བྱ་བ་སོགས་ཀྱི་བྱེད་ལས་ཀྱི་ནུས་པའོ། །
བྱེད་སྒོ,དམིགས་ཡུལ་གང་ཞིག་འགྲུབ་པའི་ཆེད་དུ་སྤེལ་བའི་བྱ་བའོ། །
བྱེད་སྒོ་པ,ཆབ་སྲིད་དང་སྤྱི་ཚོགས་ཀྱི་འཚོ་བའི་ཁྲོད་དུ་བྱེད་སྒོ་ཧུར་ཐག་གིས་སྤེལ་བའི་དབང་གིས་གཞན་ལ་ཤུགས་རྐྱེན་ཅུང་ཆེན་པོ་བཞག་ཡོད་པའི་མིའོ། །
བྱེའུ་ཕྲུག། བྱ་ཕྲུག,སྒོ་ངའི་སྦུབས་རྒྱ་གྲོལ་ནས་ཡུན་རིང་མ་སོང་བའི་བྱ་ཕྲུག་དམར་རྗེན་ནོ། །
བྱེའུ་སྲན,གླག་མཆུའི་དབྱིབས་དང་འདྲ་བའི་སྲན་མའི་རིགས་ཤིག་གོ །
བྲ་དཀར,ཁ་དོག་དཀར་བའི་བྲ་བོའི་རིགས་ཤིག་གོ །
བྲ་ཕྱེ,བྲ་བོ་ བཏགས་པའི་ཕྱེའོ། །
བྲ་བོ,འབྲུའི་རིགས་ཤིག་སྟེ། སྡོང་བུ་ཕྲ་རིང་དམར་བ། ལོ་མ་རིང་པོ་ཟུར་གསུམ་པ། མེ་ཏོག་དཀར་པོའམ་དམར་པོ། འབྲས་བུ་ཟུར་ཅན་བཟའ་བར་རུང་བ་ཞིག་གོ །
བྲ་རྒོད,སྔོ་ལྡུམ་གྱི་རིགས་ཤིག་སྟེ། བྲ་བོ་དང་འདྲ་བ་ལ་བཏབ་པའི་འབྲུ་རིགས་མ་ཡིན་པས་རི་སྐྱེས་བྲ་བོའམ་བྲ་བོ་ནག་པོ་ཟེར་ཞིང་མེ་ཏོག་བྲ་བོ་ལས་ཆུང་ཙམ་དུ་ཡོད་དོ། །
བྲག་ཕུག,བྲག་ལ་ཕུག་པ་བརྐོས་ནས་བཞེངས་པའི་སངས་རྒྱས་ཆོས་ལུགས་ཀྱི་དགོན་པའི་བཟོ་བཀོད་ཅིག་སྟེ། ནང་དུ་སངས་རྒྱས་ཀྱི་སྐུ་བརྙན་དང་འཁྲུངས་རབས་ཀྱི་ལྡེབས་རིས་དང་རྡོ་རྐོས་སོགས་ཀྱི་བཀོད་པ་མང་དུ་འབྱུང་ངོ༌། །
བྲག་ཞུན་བཞུར་རྒྱུན,མེ་རིའི་ཁའམ་སྲུབས་ཀ་ལས་བཞུར་འོངས་པའི་བྲག་རྡོ་ཞུན་མའི་རྒྱུན་ནོ། །
བྲག་འབིག་འཕྲུལ། བྲག་འབིག,བྲག་རྡོ་ལ་བུ་ག་འབིག་བྱེད་ཀྱི་འཕྲུལ་ཆས་ཤིག་གོ །
བྲག་སྐྱ་ཧ་བོ,སྔོ་ལྡུམ་གྱི་རིགས་ཤིག་སྟེ། བྲག་སྲུབ་སོགས་སུ་ལོ་མ་ས་འབྱར་ལྗང་ནག་གཉེར་རིས་ཅན་བགྲད་ནས་སྐྱེས་པའི་ལོ་མའི་གསེབ་ནས་མེ་ཏོག་སྔོན་པོ་དྲིལ་ཚོམ་བཞད་པ་ཞིག་སྟེ་བཙུན་མོ་རེ་རལ་ཡང་ཟེར་རོ། །
བྲང་ཁུག,སྟོད་གོས་ཀྱི་བྲང་ཁ་ན་ཡོད་པའི་ཁུག་མའོ། །
བྲང་ཁེབས,བུད་མེད་ཀྱི་ནུ་མ་གཡོགས་བྱེད་ཀྱི་རས་ཁེབས་ཤིག་གོ །
བྲང་གདགས་མེ་ཏོག,བྲང་ཁར་གདགས་པར་བྱ་བའི་མཛེས་རྒྱན་ཞིག་སྟེ། ཕལ་ཆེ་བ་མེ་ཏོག་གི་དབྱིབས་ཅན་ཡིན་ནོ། །
བྲང་མཛེས་བཅོས། བྲང་བཅོས,བུད་མེད་ཀྱི་བྲང་རྒྱས་ཤིང་མཛེས་པར་བཅོས་པའོ། །
བྲང་རྒྱས,གཤག་བཅོས་སོགས་ཀྱི་ཐབས་ལ་བརྟེན་ནས་བུད་མེད་ཀྱི་ནུ་མ་རྒྱས་པར་བྱེད་པའོ། །
བྲང་རྟགས,བྲང་ཁར་གདགས་པར་བྱ་བའི་གོ་ཐོབ་མཚོན་བྱེད་ཅིག་གམ་བྱ་དགའམ་དྲན་རྟེན་སོགས་མཚོན་བྱེད་ཀྱི་རྟགས་མའོ། །
བྲང་སྐྱིའི་གཉན་ཚད,སློང་རྐྱེན་ལུས་པོ་བརྡབས་པའམ་ཕྲ་སྲིན་འགོས་པ་སོགས་ལས་བྱུང་ཞིང༌། ཕྱི་རྟགས་སུ་བྲང་ན་བ་དང་དབུགས་འབྱིན་རྔུབ་དཀའ་བ་སོགས་འབྱུང་བའི་བྲང་སྐྱིའི་གཉན་ཚད་ཀྱི་ནད་ཅིག་གོ །
བྲང་སྐྱོབ,དབྱུག་གྲུག་འཛིན་མཁན་གྱི་བྲང་སྲུང་བྱེད་ཀྱི་ཁེབས་སོ། །
བྲི་ཆ,རི་མོ་འབྲི་སྐབས་བེད་སྤྱོད་པའི་རྐང་གསུམ་གྱི་སྒྲོམ་མོ། །
བྲི་དེབ,ཡི་གེ་དང་རི་མོ་སོགས་བྲི་སའི་ཤོག་དེབ་བོ། །
བྲི་ཤོག,རྩོམ་གྱི་མ་ཡིག་འབྲི་སའི་ཤོག་བུའོ། །
བྲིན་ཚོང་ཁང༌,ཚོང་བྲིན་ཆེ་བའི་ཚོང་ཁང་ངོ༌། །
བྱུ་རུ,བྱུར་འབུ་མང་པོའི་ཀལ་རྒྱུ་རུས་ཀྲང་གིས་གྲུབ་པའི་འདུས་ཕུང་སྟེ། དབྱིབས་སྡོང་པོ་དང་འདྲ་བ་དང་སྡེར་མ་དང་འདྲ་བ་སོགས་ཅི་རིགས་པ་དང༌། ཁ་དོག་དཀར་པོ་དང་དམར་པོ་ནག་པོ་སོགས་ཡོད་ཅིང་རྒྱན་ཆས་དང་སྨན་རྫས་སོགས་ཀྱི་རྒྱུར་རུང་བ་ཞིག་གོ །
བྱུ་རུའི་བྲག་རྡོ། བྱུར་རྡོ,བྱུར་འབུའི་རུས་པ་དང་ཉ་ཕྱིས་དང་འགྲོན་བུ་སོགས་ཡུན་རིང་པོར་ལྷན་དུ་འདུས་ནས་ཡུག་གཅིག་ཏུ་གྱུར་པའི་རྡོ་ཐལ་གྱི་རྒྱུའི་རང་བཞིན་ཅན་གྱི་བྲག་རྡོ་ཞིག་སྟེ། མང་ཆེ་བ་ཚ་བའི་ས་ཁུལ་གྱི་མཚོ་ནང་ན་ཡོད་དོ། །
བྱུག་ཆས་ཁུག་མ,བྱུག་ཆས་གཞུག་སའི་ཁུག་མའོ། །
བྱུག་ཞོ,པགས་པའི་སེར་ག་འགོག་བྱེད་འོ་མའི་བཅུད་དང་ལྡན་པའི་བྱུག་ཁུ་ཞིག་གོ །
བྱུག་རྫས,བཞིན་རས་མཛེས་པར་བྱེད་པའི་བྱུག་རྫས་ཀྱི་རིགས་སོ། །
བྱུག་རྫས,དངོས་པོའི་ངོས་སུ་བྱུགས་ཏེ་དངོས་པོ་དེ་མཛེས་པ་དང་བསླད་སྐྱོན་མི་ཐེབས་པར་བྱེད་པའི་རྫས་ཤིག་སྟེ། དཔེར་ན་ལྕགས་རྩི་ལྟ་བུའོ། །
བྱུག་སྒམ,བྱུག་ཆས་གཞུག་སྣོད་ཀྱི་སྒམ་མོ། །
བྱུང་ཚད,རྩི་གཞི་ངེས་ཅན་ཞིག་གི་ནང་དུ་བྱ་དངོས་གང་རུང་ཞིག་ཡང་ཡང་བྱུང་བའི་གྲངས་ཚད་དོ། །
བྱུང་རིམ,དོན་གྱི་གནས་ཚུལ་བརྗོད་པའི་རྩོམ་རིག་དང་སྒྱུ་རྩལ་གྱི་ནང་གི་མི་དང་མིའི་བར་སོགས་སུ་བྱུང་བའི་ དོན་གྱི་འཕེལ་རིམ་འགྱུར་ལྡོག་སོགས་སོ། །
བྱུར་ཆག,བློ་ཡུལ་ལས་འདས་པའི་ཆག་སྒོའོ། །
བྱུར་འབུ,དྲོད་ཁུལ་གྱི་རྒྱ་མཚོར་གནས་པའི་སྲོག་ཆགས་ཀྱི་རིགས་ཤིག་སྟེ། ལུས་དབྱིབས་སྨྱུག་སྦུག་དང་འདྲ་ལ་མཉེན་ཞིང་གཡོ་བ། རེག་སུག་བརྒྱད་དམ་དུ་མ་ཡོད་ལ་དབུས་སུ་ཟ་བྱེད་དང་ལྡན་པ། རྟག་པར་མང་པོ་འདུས་ཏེ་གནས་པ་ཞིག་གོ །
བྱུར་རྡོའི་གླིང་ཕྲན། བྱུར་གླིང༌,མུ་འབྲེལ་དུ་བྱུ་རུའི་བྲག་རྡོའི་ཕུང་པོ་དུ་མ་ལྷན་ཅིག་ཏུ་འདུས་ནས་ཆགས་པའི་གླིང་ཕྲན་ནོ། །
བྱེ་གཤོང༌,མཐོ་མཆོང་དང་རྒྱང་མཆོང་ལུས་རྩལ་གྱི་སྐབས་སུ་བཀོལ་བར་བྱ་བའི་ས་ཡི་གཤོང་བུ་དབྱིབས་གྲུ་བཞི་ནར་མོ་ཅན་ནང་དུ་བྱེ་མ་ཞིབ་མོས་བཀང་བ་ཞིག་གོ །
བྱེ་ཐང༌,བྱེ་མ་ཅན་གྱི་ཐང་ངམ་མྱ་ངམ་ཐང་ངོ༌། །
བྱེ་དེའུ,བྱེ་ཐང་དང་ཆུ་འགྲམ་སོགས་སུ་བྱེ་མ་རླུང་གིས་ཁྱེར་ཏེ་གཅིག་ཏུ་ཆགས་ནས་སྤུངས་པའི་དེའུ་འབུར་ཏེ། མཐོ་ཚད་ལ་སྨི་རེ་ཟུང་ནས་བཅུ་ཕྲག་ཁ་ཤས་ཀྱི་བར་ཡོད་དོ། །
བྱེ་བྱ,བྱེ་ཀླུང་དང་བྱེ་ཐང་ལ་གནས་འཆའ་བའི་ཆུ་བྱའི་རིགས་སོ། །
བྱེ་བྲག,ནང་གསེས་སམ་ཁྱད་པར་ལ་འཇུག་གོ །
བྱེ་མ་ཀ་ར,བུར་ཤིང་ཁུ་བ་དང་ལབ་མངར་གྱིས་བཟོས་པའི་ཀ་རའི་ཕྱེ་མ་དཀར་པོ་ཞིག་གོ །
བྱེ་ཞིབ། བྱེ་ཕྱེ,ས་གཤིན་གྱི་ནང་གི་ཟགས་མ་དང་ས་འདམ་མ་ཡིན་པའི་བྱེ་མ་ཞིབ་བུ་སྟེ་ལག་པས་མྱང་ན་ཕྱེ་དང་འདྲ་ཞིང་འབྱར་བག་མེད་ལ་ཆུ་འཛིན་པའི་ནུས་པ་ཆེ་བས་ཞོག་ཁོག་དང་བ་དམ་འདེབས་པར་འཚམ་པའི་ས་ཞིག་གོ །
བྱེ་འགོག་ནགས,རླུང་དང་ཐན་སྐམ་ཆེ་བའི་ས་ཁུལ་དུ་རླུང་འགོག་པ་དང་བྱེ་རྡུལ་མཆེད་དུ་མི་འཇུག་པའི་ཆེད་དུ་བསྐྲུན་པའི་ནགས་ཀྱི་ཚལ་ལོ། །
བྱེ་རྡུལ་དྲག་རླུང༌,བྱེ་རྡུལ་ཧ་ཅང་མང་པོ་ཅན་གྱི་དྲག་རླུང་ངོ༌། །
བྱེ་རླུང༌,བྱེ་རྡུལ་ཅན་གྱི་རླུང་དང་རླུང་གིས་ཁྱེར་ཡོང་བའི་བྱེ་མའོ། །
བྱེ་ས,བྱེ་མ་མང་བའི་ས་ཆའོ། །
བྱེ་སྐྱོན་འགོག་བཅོས,བྱེ་མའི་གནོད་སྐྱོན་སྔོན་འགོག་དང་བཅོས་པའོ། །
བྱེ་སྒྱེ,མེ་ཟོན་ཆུ་འགོག་སོགས་དང་ཁུ་ཚུར་གྱི་རྩལ་སྦྱོང་བྱེད་ཀྱི་བྱེ་མ་བླུགས་པའི་སྒྱེ་མོ་ཞིག་གོ །
བྱེ་ཧྲོབ,མཁར་ལས་ལ་མཁོ་བའི་བྱེ་མ་རགས་པའོ། །
བྲིན་འཚོང༌,ཚོང་རྫས་བྲིན་པར་འཚོང་བའོ། །
བྲིན་སྟོན,མི་མང་གི་དགའ་བསུ་ཐོབ་པའི་གློག་བརྙན་གང་རུང་དུས་སྐབས་གཅིག་ལ་གློག་བརྙན་ཁང་དུ་མ་ནས་ཐེངས་མང་པོར་སྟོན་པའོ། །
བྲིས་འཇུག,ལག་འཕྲིན་སོགས་ཀྱི་འཆར་ཤེལ་གྱི་ངོས་སུ་ལག་པས་ཡི་གེ་དངོས་སུ་བྲིས་ཏེ་འཇུག་པར་བྱེད་པའོ། །
བྲེ་སྲང༌,འཇལ་བྱེད་ཀྱི་བྲེ་དང་འདེགས་བྱེད་ཀྱི་སྲང་ངོ༌། །
བྲེལ་འཚུབ་འབུད་སྒོ,ཉེན་ཁ་དང་ཕྲད་པའི་ཚེ་འཕྲལ་མར་ཕྱིར་འབུད་སའི་སྒོའོ། །
བྲེལ་སྒྲ,འཕྲིན་གཏོང་ཡུལ་གྱི་ཁ་པར་སྐུད་ལམ་བྲེལ་བའི་སྒྲའམ་རེ་ཞིག་གཞན་ལ་སྐབས་མི་ཕྱེ་བའི་སྒྲའོ། །
བྲོ་གར,གཙོ་བོ་ཞབས་བྲོའི་རྣམ་པར་བརྟེན་ནས་ནང་དོན་དང་བྱུང་རིམ་མཚོན་པར་བྱེད་པའི་ཟློས་གར་ཞིག་གོ །
བྲོ་དབྱངས,བྲོ་གར་འཁྲབ་པའི་འགྲོས་དང་མཐུན་པར་བརྩམས་པའི་རོལ་དབྱངས་སོ། །
བྲོ་བ་གྲགས་ཅན། བྲོ་སྐར,སྐད་གྲགས་ཆེ་བའི་ཞབས་བྲོ་འཁྲབ་མཁན་ནོ། །
བྲོ་མཚར་རྒྱ་སྲན,ཚྭ་དང་གཡེར་མ་སོགས་ཀྱིས་བྲོ་བ་ཁྱད་པར་ཅན་དུ་བཟོས་པའི་སྲན་མ་ཞིག་གོ །
བྲོ་ཚོགས,མཛའ་བྲོ་སོགས་ལྷན་དུ་འཁྲབ་པའི་འདུ་ཚོགས་སོ། །
བྲོ་ཟླ,མཛའ་བྲོ་སོགས་འཁྲབ་པའི་ཟླ་བོའོ། །
བྲོ་འགྲོས,བྲོ་གར་འཁྲབ་པའི་གོམ་པའི་འགྲོས་སྟངས་སོ། །
བྲོ་ར,བྲོ་ཚོམས་སོགས་ཀྱི་དབུས་སུ་བཀོད་པའི་བྲོ་འཁྲབ་སའི་ལྟེ་བའོ། །
བྲོ་རྩལ,བྲོ་གར་སོགས་འཁྲབ་པའི་ལུས་ཀྱི་ཡང་ཟོར་གྱི་རྩལ་ལོ། །
བྲོ་རྫས,ཟ་མ་གཡོ་སྦྱོར་བྱེད་པའི་ཚེ་བཀོལ་བའི་བྲོ་བ་འདོན་བྱེད་ཀྱི་རྫས་སོ། །
བྲོ་སྐྱ,མངར་སྐྱུར་ཚ་བ་སོགས་ཀྱི་བྲོ་བ་མེད་པའི་བཟའ་བཏུང་ངོ༌། །
བྲོ་སྐྱུར,ཚོད་མའི་རིགས་ཀྱི་བྲོ་རྫས་ཏེ། འབྲུ་རིགས་བསྙལ་བའི་ཁུ་བ་སྐྱུར་པོ་ཞིག་གོ།
བྲོས་ཐར,༡ བྲོས་ཏེ་ཉེན་ཁའི་གནས་ལས་ཐར་བ་དང༌། ༢ གནས་ངན་པ་ལས་ཐར་བའོ། །
བྲོས་བྱོལ,བྲོས་ཤིང་ཡུལ་གཞན་དུ་འཁྱམ་པའོ།།
བླངས་བརྙན,བརྙན་ལེན་ཆས་དང་པར་ཆས་ཀྱིས་མགོ་ནས་མཇུག་བར་དུ་རྒྱུན་ཆགས་སུ་བླངས་པའི་བརྙན་རིས་སོ། །
བླུག་ས,ཆུ་སོགས་བླུག་སའི་བུ་གའོ། །
བློ་ཁེལ་བཟའ་བཅའ,འབགས་བཙོག་གིས་བསླད་པ་སོགས་ཀྱི་དོགས་པ་མེད་པར་བློ་བདེ་བར་བཟའ་ཆོག་པའི་ཟས་རིགས་སོ། །
བློ་བཀོད་མཚོན་རིས,བསམ་པའམ་བློ་ངོར་ཡོད་པའི་འཆར་འགོད་མཚོན་བྱེད་ཀྱི་རི་མོའོ། །
བློ་འདུལ,ཕ་རོལ་པོའི་སྙིང་སྟོབས་དང་སེམས་ཤུགས་བཏུལ་བའོ། །
བློ་འདྲི་ས,ལས་རིགས་སྣ་གཅིག་ལ་ཆེད་དུ་མཁས་པས་ལས་རིགས་དེའི་ཐད་ཀྱི་མི་སྒེར་རམ་ཚོགས་པ་གང་རུང་གིས་བློ་དྲི་སར་བྱེད་པའི་མིའོ། །
བློ་འབབ། མོས་མཐུན,བསམ་ཚུལ་གཅིག་གྱུར་བྱུང་བའམ་བློ་ལ་འཐད་པ་བྱུང་བའོ། །
བྷ་ལེད་ཞབས་བྲོ,ཨི་ཐ་ལི་ནས་དར་བའི་ཞབས་བྲོའི་རིགས་ཤིག་སྟེ། རོལ་མོ་དང་བྲོ་དང་ལག་བརྡ་ལ་བརྟེན་ནས་འཁྲབ་པ་སྟེ་ཧྥ་རན་སིའི་སྐད་དུ(ballet)བྷ་ལེད་ཅེས་པ་ཟུར་ཆག་པའོ། །
བྷེ་སི,བྷེ་སི་ནི་དབྱིན་ཡིག་(bass) ཞེས་པའི་སྒྲ་སྟེ། དང་པོར་ཕོའི་སྐད་གདངས་སྦོམ་པོའི་དོན་ཡིན་ལ། ཕྱིས་སུ་གདངས་སྦོམ་པའི་རོལ་མོའི་སྤྱི་མིང་དུ་བྱེད་དོ། །
བྷོག་སིན། ཁུར་འཛིང༌,ཕན་ཚུན་ཁུ་ཚུར་བསྣུན་ནས་འཛིང་ག་འགྱེད་པའི་ལུས་རྩལ་ཞིག་གོ །
མ་གནས,ཐོན་རྫས་གང་ཞིག་ལ་ཐོན་སྐྱེད་དང་འཁོར་རྒྱུག་གི་བརྒྱུད་རིམ་ཁྲོད་དུ་བཏང་བའི་རྩ་བའི་རིན་ཐང་ངམ་འགྲོ་སོང་ཡོད་ཚད་དོ། །
མ་གལ,ཤིང་སྡོང་ཆེ་གྲས་ལྕང་མ་དང་འདྲ་ཤས་ཆེ་བ་ལོ་མ་ལྗང་གུ་རྒྱབ་སྐྱ་བོ་སྤྲ་བ་འདྲ་བ་མེ་ཏོག་སྙེ་དབྱིབས་འབྲས་བུ་ཏིལ་གང་མ་ཞིབ་མོ་ཅན་ཞིག་གོ །
མ་གལ,ཤིང་ཆེན་གྱི་རིགས་ཏེ། རི་ངོས་སོགས་སུ་སྐྱེ་ལ་སྡོང་ཤུན་ལྗང་སྐྱ་བུ་ག་སྣང་བ། ལོ་མ་སྲབ་འཇམ་ལྗང་སེར་སྒོར་དབྱིབས་ཟུར་གསུམ་གྱི་ཞད་དོད་པ། མེ་ཏོག་སྙེ་དབྱིབས་ཅན། འབྲས་བུ་ཏིལ་འབྲུ་མ་ཞིབ་བུ་དང་ལྡན་པ་ཞིག་གོ །
མ་གསུམ་ཁེ་ལས,རྒྱལ་ནང་དུ་ཁྲིམས་དང་མཐུན་པར་བཙུགས་པའི་ཕྱི་རྒྱལ་གྱིས་མ་རྩ་བཞག་པའི་ཁེ་ལས་དང་རྒྱལ་ཕྱི་ནང་གཉིས་ཀྱིས་མ་རྩ་མཉམ་འཇོག་བྱས་པའི་ཁེ་ལས་དང༌། རྒྱལ་ཕྱི་ནང་གི་མཉམ་གཉེར་བྱས་པའི་ཁེ་ལས་གསུམ་གྱི་སྤྱི་མིང་ངོ༌། །
མ་ཐོ,རྩིས་འཕྲུལ་གྱི་སྙི་ཆས་རིགས་ཀྱི་རྣམ་གྲངས་སོ་སོའི་མིང་བཀོད་པའི་ཐོ་བྱང་ལས་དབྱེ་བའི་ཐོ་ཡིག་ཆུང་བ་དག་རིམ་བཞིན་འབྱུང་བའི་མའམ་རྩ་བའི་ཐོ་བྱང་ངོ༌། །
མ་དངུལ,༡ དངུལ་ཁང་དུ་དངུལ་བཅོལ་བ་པོའམ་དངུལ་བུན་གཏོང་བ་པོས་བཞག་པའི་དངུལ་སྐྱེད་མ་གཏོགས་པའི་གདན་དངུལ་དང༌། ༢ བཟོ་ཚོང་ལས་གཉེར་གྱི་མ་དངུལ་ལོ། །
མ་དངུལ་བསྡུ་བ,མ་དངུལ་བསྡུ་རུབ་བྱེད་པའོ། །
མ་དངུལ་འཇོག་པ། མ་འཇོག,དམིགས་ཡུལ་གང་རུང་ཞིག་འགྲུབ་པའི་ཆེད་དུ་མ་དངུལ་གཏོང་བའམ་འཇོག་པའོ། །
མ་དཔེ,རི་མོ་སོགས་བརྩམ་བྱའི་གཞི་གཟུང་སའི་ཕྱི་མོའོ། །
མ་པར,༡ དཔེ་ཆ་དང་བརྙན་ཕབ་སོགས་ཀྱི་པར་ཐོག་མ་དང༌། ༢ སྐད་ཡིག་གཞན་དུ་མ་བསྒྱུར་པའི་ཡི་གེ་དང་བརྙན་ཕབ་སོགས་སོ། །
མ་ཕྱི,རྩོམ་ཡིག་གི་མ་ཕྱིའོ། །
མ་བཞག་ཐེབས་དངུལ,མཉམ་བསྡུའི་མ་དངུལ་འཇོག་སྟངས་ལྟར་དུ་མ་དངུལ་བསྡུ་རུབ་བྱས་པའི་ཐེབས་རྩའོ། །
མ་བུ་བདེ་སྲུང༌,མ་དང་བུ་ཕྲུག་གི་ལུས་ཁམས་བདེ་ཐང་སྐོར་གྱི་སྲུང་སྐྱོབ་བོ། །
མ་མ་སྒོ་ལྕགས,ལོ་སྐྱེས་རྩི་ཤིང་ལོ་མ་ཕྲ་ལ་རིང་བ་སྙེ་བལ་ཅན་ཞིག་གོ །
མ་མཐའི་འཚོ་རྟེན་འགན་སྲུང༌། དམའ་སྲུང༌,གྲོང་ཁྱེར་སོགས་ཀྱི་སྡོད་དམངས་ཀྱི་མ་མཐའི་འཚོ་རྟེན་འགན་སྲུང་བྱེད་པའི་ལམ་ལུགས་ཤིག་གོ །
མ་མོ,ལུག་ལས་ནར་སོན་པའི་མོའི་རིགས་སོ། །
མ་ཟིན,གཏན་ཁེལ་བྱས་མེད་པའི་མ་གཞིའི་ཟིན་བྲིས་སོ། །
མ་འཇོག་དངུལ་ཁང༌,རང་ཉིད་ཀྱི་མ་འཇོག་ལས་སྒོ་ལས་གཞན་པའི་རྐང་འཛིན་མངོན་གསལ་དུ་ཐོག་མར་བཀྲམ་པ་དང་ཕྱིར་ཚོང་འགན་གཙང་དང་ཁེ་ལས་བསྡུ་ཉོ་དང་མཉམ་སྒྲིལ་སོགས་ཀྱི་ལས་སྒོ་དང་ལེན་བྱེད་མཁན་གྱི་ཁེ་ཕན་གཉེར་བའི་དངུལ་རྩའི་ལས་ཁུངས་ཤིག་གོ །
མ་འཐེན་པ,མ་དངུལ་དང་མ་རྩ་ཕྱིར་འཐེན་བྱས་པའོ། །
མ་འཕྲུལ,སྒུལ་བྱེད་འཕྲུལ་འཁོར་ཏེ་སྲུབ་མདོང་ཅན་གྱི་ནང་འབར་འཕྲུལ་འཁོར་རམ་རླངས་སྒུལ་འཕྲུལ་འཁོར་སོགས་ཏེ། ཤེད་འཕྲུལ་དང་དོན་གཅིག་གོ །
མ་ཡིག,༡ ཡིག་བསྒྱུར་སོགས་ཀྱི་ཚེ་གཞི་འཛིན་སའི་ལུང་ཁུངས་དང་འགྱུར་གཞིའི་ཡིག་ཆ་དང༌། ༢ ལུང་དུ་དྲངས་ཏེ་བཀོད་པའི་ཚིག་གོ །
མ་ཡིག། མ་དཔེ,བསྒྱུར་བཅོས་ཅི་ཡང་མ་བཏང་བར་རང་འཇགས་སུ་བཞག་པའི་དཔེ་ཆ་དང་དངོས་རྫས་སོགས་སོ། །
མ་ར་སོན་རྒྱུག་འགྲན,སྤྱི་ལོའི་སྔོན་གྱི་ལོ ༤༩༠ ལ་ཀེ་རེ་སེའི་མི་རྣམས་ལ་ཡུལ་མ་ར་སོན་དུ་དམག་འཁྲུག་གི་རྒྱལ་ཁ་ཐོབ་པ་ན། དམག་གི་ཕོ་ཉ་ཞིག་མ་ར་སོན་གྲོང་རྡལ་ནས་རྒྱུག་ཐེངས་གཅིག་གིས་སྤྱི་ལེ་བཞི་བཅུ་ལྷག་ལ་བརྒྱུགས་ནས་ཨ་ཐེན་སི་ལ་སླེབས་ཏེ་རྒྱལ་ཁའི་འཕྲིན་བཟང་བསྒྲགས་པ་དང་ཐང་ཆད་དྲགས་ནས་ཤི་ བས་དེ་ལ་དྲན་གསོའི་ཕྱིར་དུ་སྤྱི་ལོ ༡༨༩༦ ལོར་རྒྱུག་རྩལ་འགྲན་བསྡུར་འདི་གཏན་ལ་ཕབ་པ་ཡིན་ནོ། །
མ་རབས,ཚུལ་ལྡན་གྱི་བྱ་བ་མི་སྒྲུབ་ཅིང་རྟག་པར་བྱ་བ་ངན་པ་དང༌། བུད་མེད་ལ་བརྙས་བཅོས་ཀྱི་སྤྱོད་པ་སོགས་སོ། །
མ་རབས,སྤྱོད་ངན་ནམ་མ་རབས་ཀྱི་ལས་ལ་གོམས་པའི་མིའམ་མདུན་ལམ་མེད་པའི་མིའོ། །
མ་རྐང་ཚོད་འཛིན,ཁེ་ལས་ཀྱི་མ་རྐང་ངེས་ཅན་ཞིག་ཟིན་ནས་ཁེ་ལས་ཀྱི་ལས་དོན་ལ་ཚོད་འཛིན་བྱེད་ནུས་པའོ། །
མ་རྒྱུ,བཟོ་སྣོན་མ་བྱས་པའི་རྒྱུ་ཆ་སྟེ། ལྕགས་བཞུ་བ་ལ་གཏེར་རྡོ་དང་འཁེལ་འཐག་ལ་ཤིང་བལ་ལྟ་བུའོ། །
མ་རྡུལ། རྡུལ་ཕྲན,རྫས་འགྱུར་འབྱུང་རྒྱུ་འགྲུབ་བྱེད་ཀྱི་རྡུལ་ཤིན་ཏུ་ཆུང་བ་ཆ་རྡུལ་གྱི་རྩོམ་གཞི་སྟེ། ཕོ་གློག་འཁྱེར་བའི་རྡུལ་ཕྲན་གྱི་སྙིང་པོ་དང༌། སྙིང་པོ་དེ་ལ་བསྐོར་ནས་འགུལ་སྐྱོད་བྱེད་པའི་གློག་རྡུལ་གཉིས་ལས་གྲུབ་པ་ཞིག་ཡིན་ནོ། །
མ་རྩ་མཉམ་སྡེབ། མ་སྡེབ,ཕྱོགས་གཉིས་སམ་མང་པོས་མཉམ་དུ་མ་དངུལ་འཇོག་པའོ། །
མ་རྩ་རྡིབས་པ,ཚོང་གི་མ་དངུལ་གྱི་རྩ་བ་བརྡིབས་ནས་ཚོང་ལས་ཀྱི་རྒྱུན་སྐྱོང་བའི་ནུས་པ་ཉམས་པའོ། །
མ་རྩ་རྡིབས,ཚོང་སོགས་ཀྱི་མ་རྩ་རྡིབས་པའོ། །
མ་རྩ་རྨོངས་འཇོག། རྨོངས་ཚོད་མ་འཇོག,ཁྲོམ་ར་སོགས་ལ་དགོས་མཁོ་ཡོད་མེད་བརྟག་དཔྱད་མ་བྱས་པར་རྨོངས་ཚོད་དང་མུན་འཐོམས་ཀྱི་སྒོ་ནས་མ་དངུལ་འཇོག་པའོ། །
མ་རྩ་སྟོངས་པ,དོམ་མམ་བུ་ལོན་འཁུར་མཁན་གྱི་དོམ་ཆད་ཀྱི་ཚད་མ་རྩ་ལས་བརྒལ་བས་དོམ་འཇལ་གྱི་ནུས་པ་མེད་ཚེ་རང་ཉིད་དམ་དོམ་བདག་གི་རེ་འདོད་ལྟར་ཁྲིམས་ཁང་ལ་ཤན་ཐག་གཅོད་དུ་བཅུག་སྟེ། དེའི་རྒྱུ་ནོར་ཡོངས་རྫོགས་བཙོང་ནས་བསྡུར་ཚད་ལྟར་དོམ་པ་དག་ལ་སྤྲད་རྗེས། ད་དུང་འཚབ་ཚད་མ་ལོངས་ཀྱང་རྗེས་སྙོག་མེད་པར་བྱེད་པའི་ཁྲིམས་ལུགས་ཀྱི་འགྲོ་སྟངས་ཤིག་གོ །
མ་རྩ། ཚོང་གི་མ་རྩ,ཚོང་ལས་གཉེར་བྱེད་གྱི་མ་རྩའོ། །
མ་རྩོམ,མ་ཕྱི་རྩོམ་ཡིག་གྲུབ་རྗེས་གཞན་གྱིས་ཞུ་དག་བཟོ་བཅོས་མ་བཏང་བའི་རང་རྩོམ་ངོ་མའམ་དཔེ་སྐྲུན་ལས་ཁུངས་ཀྱིས་དཔེ་སྐྲུན་བྱ་བའི་མ་ཕྱིའོ། །
མ་རྩོམ། མ་ཡིག,གཞུང་ཡིག་དང་འཕྲིན་ཡིག་དང་རྩོམ་ཡིག་སོགས་ཀྱི་ཕྱི་མོའོ། །
མ་ལག་ཅན། རྒྱུད་ལྡན,བྱ་དངོས་བར་གྱི་འབྲེལ་བ་ལྟར་གཞི་གཅིག་ཏུ་འབྲེལ་ཆགས་ཤིང་གོ་རིམ་དང་ལྡན་པར་བྱས་པའི་ཁྱད་ཆོས་སོ། །
མ་ལག,ནང་ཕན་ཚུན་ལ་འབྲེལ་བ་ངེས་ཅན་ཞིག་ཡོད་པའི་རིགས་གཅིག་པའི་བྱ་བ་དང་དངོས་པོ་དག་གིས་ལྷན་དུ་གྲུབ་པའི་ཕུང་པོ་གཅིག་པའོ། །
མ་ལི་ཀབ་སྤྲུའི་མེ་ཏོག,ཤིང་ཕྲན་རིགས་ལོ་མ་སྒོང་དབྱིབས་བཀྲག་མདངས་ཅན་མེ་ཏོག་དཀར་པོ་འཆར་བ་དྲི་ཞིམ་ཅན་ཞིག་སྟེ། དེའི་མེ་ཏོག་གི་དྲི་བཏུང་ཇ་ལ་བསྒོ་བ་དང་བསུང་ཞིམ་གྱི་རྒྱུ་རུ་བྱ་ཆོག་གོ །
མ་ཤུ། བོའུ་སྐམ,མེ་མདའི་ཐོག་གི་ལྷུ་ལག་ཅིག་སྟེ། བོའུ་འཕེན་དུས་ཀྱི་མཛུབ་མོའི་གནན་བྱའོ། །
མ་སྐྱེད་བསྡུར་ཚད,སྐྱེད་ཀ་དང་མ་དངུལ་གྱི་སྡུར་ཚད་དོ། །
མ་ཧེ,སྒོ་ཕྱུགས་ཀྱི་རིགས་ཤིག་སྟེ། ལུས་ཆེ་ལ་སྤུ་ཉག་ཐུང་ཞིང་སེང་བ། རྭ་ཆེ་ལ་ལེབ་ཅིང་ཕྱི་ཕྱོགས་སུ་ཅུང་ཟད་འཁྱིལ་ལ། རྔ་མ་རིང་བ། ཚ་བའི་དུས་སུ་ཆུར་འཇུག་པར་ཤིན་ཏུ་དགའ་བ་ཞིག་གོ །
མཁའ་དངོས,ས་ལྒང་གི་རླངས་རིམ་ཆེན་མོའི་ཕྱི་རོལ་ན་གནས་པའི་གཟའ་སྐར་དང་བཟོས་སྐར་སོགས་དངོས་པཽ་ཐམས་ཅད་དོ། །
མཁའ་དབུགས,སའི་གོ་ལའི་ཕྱི་ངོས་མུ་ཁྱུད་ཀྱི་རླུང་ཁམས་ཆེན་མོ་འགྲུབ་པར་བྱེད་པའི་དབུགས་ཏེ་དེའི་ནང་དུ་ཆུ་རླངས་སོགས་འབྱུང་རྒྱུ་གཞན་ཕྲན་བུ་རེ་ཡོད་ཀྱང་གྲུབ་ཆ་གཙོ་བོ་ནི་ནའེ་དང་དབྱང་ཞེས་པའི་འཚོ་དབུགས་གཉིས་ཡིན་ནོ། །
མཁའ་དབུགས་གཙང་ཆས,ཁང་ཁྱིམ་སོགས་ཀྱི་མཁའ་དབུགས་གཙང་མར་བཟོ་བྱེད་ཀྱི་འཕྲུལ་ཆས་ཤིག་གོ །
མཁའ་དབུགས་ཉུང་བ,སའི་གོ་ལའི་མཐའ་འཁོར་གྱི་མཁའ་དབུགས་ཀྱི་ཚད་ཉུང་བའོ། །
མཁའ་དབུགས་དྭངས་རྫས,ཁང་ཁྱིམ་སོགས་ཀྱི་ནམ་མཁའ་ལ་སྦུད་དེ་མཁའ་དབུགས་དྭངས་པར་བྱེད་པའི་རླངས་ཆུ་ཞིག་གོ །
མཁའ་དབུགས་ཚགས་སྡོམ་འཕྲུལ,མཁའ་དབུགས་ཚགས་སྡོམ་བྱེད་པའི་འཕྲུལ་ཆས་སོ། །
མཁའ་དབུགས་འབགས་བསླད,ས་ངོས་དང་ཉེ་བའི་དམའ་རིམ་རླུང་ཁམས་ཆེན་པོའི་ཁྲོད་དུ་གནོད་ལྡན་དབུགས་དང་འཕྱོ་རྡུལ་གྱིས་བསྐྱེད་པའི་ཁོར་ཡུག་གི་འབགས་བསླད་ལ་རླུང་ཆེན་འབགས་བསླད་ཟེར། ཉིང་རྡུལ་བཀད་རྗེས་འཐོར་བའི་འཕྲོ་འགྱེད་ཀྱི་དངོས་པོ་དང༌། རྫས་འགྱུར་དུག་ཆུ་དང་བཟོ་ལས་རླངས་སྙིགས་དང་འཐིབས་རྡུལ་སོགས་ནི་རླུང་ཁམས་ཆེན་པོ་འབགས་བསླད་ཀྱི་རྒྱུ་ཡིན་པས། མིའི་རིགས་ཀྱི་འཚོ་བ་དང༌། སྲོག་ཆགས་དང་རྩྭི་ཤིང་གི་སྐྱེ་འཕེལ། རང་བྱུང་ཐོན་ཁུངས་སོགས་ལ་གནོད་ཚབས་ཤིན་ཏུ་ཆེའོ། །
མཁའ་དབུགས་སྤུས་ཚད,མཁའ་དབུགས་དྭངས་གཙང་གི་ཚད་དོ། །
མཁའ་དབྱིངས་རྒྱང་ཤེལ,གནམ་རིག་ཡོ་བྱད་དེ། རླུང་རིམ་ཆེན་མོའི་ཕྱིའི་མཁའ་དབྱིངས་སུ་བསྐྱོད་པའམ་ས་ངོས་ནས་ཡར་མཁའ་དབྱིངས་ཀྱི་སྐར་མ་སོགས་ལ་ལྟ་བར་བྱེད་པའི་རྒྱང་ཤེལ་ཞིག་གོ །
མཁའ་དབྱིངས་ལག་རྩལ,འཇིག་རྟེན་གྱི་མཁའ་དབྱིངས་དང་སའི་གོ་ལའི་མཁའ་དབུགས་ཆེན་པོའི་ཕྱི་རོལ་གྱི་མཁའ་དབྱིངས་སུ་བསྐྱོད་པ་དང་འཚོལ་ཞིབ་དང་དེ་ལ་བེད་སྤྱོད་སོགས་བྱེད་པའི་སྣ་འཛོམས་ལག་རྩལ་ཞིག་གོ །
མཁའ་དབྱིངས་ལག་རྩལ,མཁའ་དབྱིངས་ལག་རྩལ་འགྲེལ་བར་ལྟོས།
མཁའ་དབྱིངས་སྙིགས་རོ,བར་སྣང་དུ་མི་བཟོས་འཁོར་སྐར་བསྐྱོད་པའི་ལོ་ཚད་བརྒལ་ནས་ལས་ཀའི་བྱེད་ནུས་ཉམས་ཀྱང་རླུང་ཁམས་ཆེན་པོའི་བང་རིམ་བརྒྱུད་དེ་ས་སྟེང་དུ་ལྟུང་མི་ཐུབ་པར་སྔར་བཞིན་མཁའ་དབྱིངས་སུ་འཁོར་སྐྱོད་བྱེད་བཞིན་པའི་རིགས་སོ། །
མཁའ་དུག,གནམ་གྲུར་བསྡད་ནས་སྐྱོད་སྐབས་མགོ་ཡོམ་འཁོར་ཞིང་སྐྱུག་པ་འབྱུང་བ་སོགས་སོ། །
མཁའ་དྲོད,མཁའ་དབུགས་ཀྱི་དྲོད་ཚད་དོ། །
མཁའ་བསྐྱོད,གནམ་གྲུ་སོགས་རླུང་རིམ་ཆེན་མོའི་ནང་རོལ་ཏུ་འཕུར་སྐྱོད་བྱེད་པའོ། །
མཁའ་བསྐྱོད་ནགས་སྲུང༌,གནམ་གྲུར་བརྟེན་ནས་བར་སྣང་ནས་ནགས་ཚལ་སྲུང་བའི་བྱ་བ་བྱེད་པའོ། །
མཁའ་བསྐྱོད་མ་གྲུ,གནམ་གྲུས་མཚོ་དང་སྐམ་སའི་མཁའ་དབྱིངས་སུ་གཡུལ་འགྱེད་ཚེ་ཡར་འཕུར་མར་འབབ་སོགས་ཀྱི་གཞི་རྟེན་བྱེད་པའི་མཚོ་དམག་གི་གྲུ་བོ་ཆེ་ཞིག་གོ །
མཁའ་བསྐྱོད་འཕྲིན་ཡིག། མཁའ་ཡིག,གནམ་གྲུས་སྐྱེལ་བའི་འཕྲིན་ཡིག་གོ །
མཁའ་བསྐྱོད་སྐར་འཕྲིན,གནམ་གྲུ་སོགས་མཁའ་བསྐྱོད་བྱ་བར་འཁོར་སྐར་གྱིས་འཕྲིན་གཏོང་བའོ། །
མཁའ་མཆོང༌,ཆུ་རྐྱལ་རྩལ་འགྲན་པ་མཆོང་པང་གི་ལྡེམ་ཤུགས་ལ་བརྟེན་ནས་བར་སྣང་དུ་འཕར་ཏེ་ཆུ་ནང་དུ་མཆོང་བའི་ལུས་ཀྱི་སྟངས་སྟབས་ཤིག་གོ །
མཁའ་མཆོང་དམག,གནམ་གྲུ་ལས་མཆོངས་ཏེ་གཡུལ་ས་སོགས་སུ་བབས་ནས་དམག་འཐབ་བྱེད་པའི་དམག་གོ །
མཁའ་ཚུགས,མཁའ་ཚུགས་ཀྱི་འགྲེལ་བར་ལྟོས།
མཁའ་ཚུགས,༡ སའི་གོ་ལའི་འཁོར་སྐར་བགྲོད་ལམ་ཐོག་ཏུ་རྒྱུ་བའི་མི་ཞུགས་མཁའ་སྤྱོད་འཕྲུལ་ཆས་ཤིག་སྟེ། འཕྲིན་གཏོང་དང་རྩིས་ཀྱི་བསྒྲིག་ཆས་ཡོད་ཅིང་གནམ་རིག་དང་སྐྱེ་དངོས་དང་བར་སྣང་གི་བཟོ་སྣོན་སོགས་ཀྱི་ཚན་རིག་ལག་རྩལ་ཞིབ་འཇུག་བྱེད་པའི་ནུས་པ་ཅན་ཞིག་དང༌། ༢ ཟླ་བ་དང་རྒྱུ་སྐར་དང་འཇིག་རྟེན་འཕུར་གྲུ་བཅས་ཀྱི་སྟེང་དུ་བསྐྲུན་པའི་བར་སྣང་འཕྲིན་སྐྱེལ་མཁོ་ཆས་སོ། །
མཁའ་ཞབས་མ,མགྲོན་སྐྱེལ་གནམ་གྲུའི་ནང་གི་ཞབས་ཞུའི་ལས་ཀ་སྒྲུབ་པའི་བུད་མེད་དོ། །
མཁའ་འདྲེན,གནམ་གྲུ་ལ་བརྟེན་ནས་སྐྱེལ་འདྲེན་བྱེད་པའོ། །
མཁའ་འབགས་མཚོན་གྲངས,མཁའ་དབུགས་ཀྱི་སྤུས་ཚད་དང་འབགས་བསླད་སྣ་ཚོགས་ཀྱིས་མིའི་ལུས་ཁམས་བདེ་ཐང་དང་སྐྱེ་ཁམས་ཁོར་ཡུག་ལ་ཤུགས་རྐྱེན་ཐེབས་ཚད་གཞིར་བཟུང་ནས་གཏན་འབེབས་བྱས་པའི་འབགས་བསླད་ཆེ་ཆུང་ངམ་མང་ཉུང་གི་ཚད་གཏན་ལ་འབེབས་བྱེད་དམ་མཚོན་བྱེད་ཀྱི་གྲངས་སོ། །
མཁའ་ལམ། མཚོ་ལམ,གནམ་གྲུ་དང་གྲུ་གཟིངས་ཀྱི་བསྐྱོད་ལམ་མོ། །
མཁའ་སྲུང་གཡུལ་འགྱེད,དགྲ་ཕྱོགས་ཀྱིས་ནམ་མཁའ་ནས་འཇབ་རྒོལ་བྱེད་པ་འགོག་པའི་དམག་འཁྲུག་གོ །
མཁར་ཆེན,མཐོ་ཞིང་ཆེ་བའི་ཁང་བརྩེགས་སོ། །
མཁལ་གཅོང༌,ནུབ་སྨན་གྱི་ལུགས་ལ་ཁྲག་གི་འཁོར་རྒྱུག་ལ་བརྟེན་ནས་དབྱུག་སྲིན་མཁལ་མར་ཞུགས་ཏེ་ནད་དུ་གྱུར་པའོ། །
མཁལ་ནུས་ཉམས་ནད,མཁལ་མའི་ནུས་པ་ཉམས་པའི་ནད་དོ། །
མཁལ་མ་ཆུ་བསགས,མཁལ་མར་ཆུ་བསགས་པའི་ནད་ཅིག་གོ །
མཁལ་ཚད,གཅིན་པའི་ནང་དུ་ཁྲག་རིལ་བབས་པ་དང་ལུས་ལ་ཆུ་བསགས་ནས་སྐྲངས་པ་དང་ཁྲག་ཤེད་མཐོ་བ་དང་མཁལ་ནུས་ཉམས་པ་སོགས་ཀྱི་རྟགས་འབྱུང་བའི་ནད་ཅིག་གོ །
མཁས་བརྒྱ་འགྲན་གླེང༌,སྔོན་གྱི་དུས་སུ་རྒྱ་ནག་ཏུ་སྤྱི་ཚོགས་འཕོ་འགྱུར་གྱི་དབང་གིས་བསམ་བློ་དང་གྲུབ་མཐའ་སྣ་ཚོགས་བྱུང་ནས་ཕན་ཚུན་བགྲོ་གླེང་དང་དགག་གཞག་བྱས་ཏེ་རིག་གཞུང་གོང་འཕེལ་དུ་ཕྱིན་པས་རྗེས་སུ་མཁས་བརྒྱ་འགྲན་གླེང་ཞེས་གཏམ་དཔེར་ཆགས་སོ། །
མཁོ་ཆ། རྒྱུ་རྫས,ཐོན་སྐྱེད་དང་འཚོ་བའི་ནང་དུ་བཀོལ་བར་བྱ་བའི་མཁོ་ངེས་ཀྱི་དངོས་པོའི་རྒྱུ་ཆའོ། །
མཁོ་ཆས,ཐོན་སྐྱེད་དང་འཚོ་བ་ལ་ཉེ་བར་མཁོ་བའི་ཡོ་བྱད་དོ། །
མཁོ་བསྒྱུར,སྐབས་དང་བསྟུན་ཏེ་སྤྱོད་བདེ་བར་བྱས་པའམ་ཉེ་བར་ཚགས་སུ་བཙུད་པའི་དངོས་པོའོ། །
མཁོ་བསྒྱུར་རླངས་འཁོར,སྐབས་བསྟུན་གྱིས་བེད་སྤྱོད་གཏོང་ཆོག་པའི་རླངས་འཁོར་གྱི་རིགས་སོ། །
མཁོ་བསྒྲིགས,ལས་ཀ་གང་ཞིག་སྤེལ་བའམ་དགོས་མཁོ་གང་ཞིག་བསྒྲིགས་པར་བྱས་པའི་ལས་ཁུངས་དང་མ་ལག་དང་བཟོ་བསྐྲུན་དང་རྩ་འཛུགས་སོགས་སོ། །
མཁོ་འདོན། མཁོ་སྤྲོད,ཚོང་རྫས་སོགས་དགོས་མཁོ་དང་འདོན་སྤྲོད་དོ། །
མཁོ་འཚོང༌,ཐོན་སྐྱེད་ཀྱི་རྒྱུ་ཆ་དངའཛད་སྤྱད་ཀྱི་དངོས་རྫས་འདོན་སྤྲོད་བྱེད་པ་དང་ཐོན་རྫས་སྣ་ཚོགས་པ་འཚོང་བའི་ཚོང་ལས་ཀྱི་བྱེད་སྒོའོ། །
མཁོ་སྤྲོད་ཚད,སྤྱི་ཚོགས་ཚོང་རྫས་ཀྱི་སྤྱྀ་ཚད་དང་སྤྱི་ཚོགས་ཀྱིས་འགྲོ་གྲོན་གཏོང་ནུས་པའི་དགོས་མཁོའི་སྤྱྀ་ཚད་གཉིས་བསྡུར་བའི་ཚད་དེ། དེ་ནི་ཁྲོམ་ར་ལས་བྱུང་བའི་ཚོང་རྫས་ཐོན་སྐྱེད་དང་འཛད་སྤྱོད་གཉིས་ཀྱི་འབྲེལ་བ་ཡིན་པས་རྒྱལ་དམངས་དཔལ་འབྱོར་གྱི་འཕེལ་རྒྱས་ལ་མཛུབ་སྟོན་གྱི་ནུས་པ་གལ་ཆེན་ཡོད་དོ། །
མཁྲིག་མི,གཙོ་བོ་རིག་རྩལ་དང་ལུས་རྩལ་ལས་རིགས་དག་གི་ནང་དུ་བྱ་བ་ལ་གྲུབ་འབྲས་ཆེ་བ་དང་སྐད་གྲགས་ཅན་གྱི་མིའི་མིང་ངོ༌། །
མཁྲིག་རྒྱན,ལག་པའི་མཁྲིག་མ་ལ་གདགས་པར་བྱ་བའི་གདུབ་རྒྱན་ཞིག་གོ །
མཁྲིས་ཁུ,མཆིན་པ་ལས་བྱུང་ཞིང་མཁྲིས་སྣོད་དུ་ཉར་བའི་རོ་ཁ་ལ་མདོག་ལྗང་སེར་ཅན་གྱི་གཤེར་ཁུ་སྟེ། དེ་ལ་འཇུ་བྱེད་ཀྱི་ནུས་པ་དང་ལྡན་ནོ། །
མཁྲིས་ནད,མཁྲིས་པའི་ནད་དོ། །
མཁྲིས་པའི་རྡེལ་སྐྲན,མཁྲིས་རྡོ་ཞེས་པ་དང་འདྲའོ། །
མཁྲིས་ཕན,མཁྲིས་ནད་ལ་ཕན་པའི་སྨན་སྦྱོར་རོ། །
མཁྲིས་ཕྲུམ,སྙི་བའི་ཤེལ་གཟུགས་ཀྱི་རྫས་དཀར་པོ་ཞིག་སྟེ། མིའི་མཁྲིས་ཁུ་དང་དབང་རྩའི་མ་ལག་དང་ཁྲག་གི་ནང་དུ་ཅུང་མང་ལ། དེའི་རྙིང་ཚབ་གསར་རྗེ་མ་སྙོམས་ཚེ་འཕར་རྩ་རེངས་པ་དང་མཁྲིས་པའི་རྡེའུ་སྐྲན་སོགས་ཀྱི་ནད་བསྐྱེད་དོ། །
མཁྲིས་ཚད,མཁྲིས་སྣོད་ལ་གཉན་ཚད་ཕོག་པའོ། །
མཁྲིས་རྡོ,དྭངས་མ་མ་ཞུ་བ་སོགས་ཀྱི་རྐྱེན་ལས་མཁྲིས་རྩི་སྲ་བར་གྲིལ་ཞིང་རྡོའི་རྣམ་པར་ཆགས་པའི་ནད་ཅིག་གོ །
མཁྲིས་རྩའི་རྡོ་སྐྲན,མཁྲིས་ཁུ་རྒྱུ་བའི་རྩ་སྦུག་གི་ནང་དུ་རྡོ་སྐྲན་ཆགས་པའོ། །
མག་རོགས། མག་གཡོག,གཉེན་སྟོན་གྱི་སྐབས་སུ་མག་པ་ལ་སྒོས་སུ་གྲོགས་བྱེད་པའི་སྐྱེས་པའོ། །
མག་སར,གཉེན་སྒྲིག་བྱས་མ་ཐག་པའི་སྐྱེས་པའོ། །
མགོ་གཙོ་གྲོས་ཚོགས,རྒྱལ་ཁབ་ཀྱི་མགོ་གཙོའི་གྲོས་ཚོགས་སོ། །
མགོ་གཙོ་ཞལ་ཕྲད,རྒྱལ་ཁབ་ཀྱི་མགོ་གཙོ་དག་གིས་ཕན་ཚུན་མཇལ་འཕྲད་བྱེད་པའོ། །
མགོ་གཙོ། དབུ་འཛིན,མགོ་ཁྲིད་བྱེད་པའི་མི་དང་ལས་ཁུངས་སོ། །
མགོ་གཡུག་རིལ་བུ,འཁྱགས་དུག་ལས་འགྱུར་སྐྱེས་སུ་བྱུང་ཞིང་ཡིད་ཚོར་འཁྲུག་པར་བྱེད་པའི་ནུས་པ་ཅན་གྱི་སྐྱེ་བཅས་འདྲེས་རྫས་ཤིག་སྟེ། ཟོས་རྗེས་ཤེས་པ་འཁྲུལ་ཏེ་མགོ་བོ་རང་དབང་མེད་པར་གཡུག་ཅིང་ཐལ་ཆེས་པའི་དྲག་སྤྱོད་སོགས་འབྱུང་ཞིང༌། བཟའ་དྲགས་ན་སྲོག་འཕྲོག་པར་བྱེད་དོ། །
མགོ་པ,ཚོ་བ་དང་ཚོགས་པ་སོགས་ཀྱི་མགོ་པའོ། །
མགོ་པ,ཚོ་བ་དང་ཚོགས་པ་སོགས་ཀྱི་མགོ་པའོ། །
མགོ་བདེ,མགོ་བདེ་དྲན་འཕྲུལ་ཅན་གྱི་མིའོ། །
མགོ་ཚུགས་པ,བྱ་བ་སོགས་གསར་དུ་མགོ་ཚུགས་པའོ། །
མགོ་ཚོང༌,ཚོང་ཁང་དང་འགྲུལ་ཁང་གསར་པའི་ཉིན་དེའི་ཚོང་ཐེངས་དང་པོའོ། །
མགོ་འཛིན་དང་པོ,སྡེ་ཁག་གམ་སྒྲིགས་འཛུགས་ཀྱི་འགན་གཙོ་བོ་འཁུར་མཁན་ནོ། །
མགོ་རས,མགོ་བོ་དཀྲི་བྱེད་ཀྱི་རས་སོ། །
མགོ་རུས,མགོ་བོའི་རུས་པའོ། །
མགོ་རྒྱན། རྒྱན་ཆ,མགོ་ལ་གདགས་པར་བྱ་བའི་རྒྱན་ཆ་སོགས་སོ། །
མགོ་རྟིང་སློག་པ,རང་གི་ལུས་ཤེད་ཀྱིས་རང་ལུས་མགོ་རྟིང་བཟློགས་ནས་སྒྱུར་སློག་གཅིག་བྱས་ཏེ་སླར་རང་གནས་སུ་བརྟན་པར་འགྲེང་ཐུབ་པའི་ལུས་ཀྱི་མཉེན་རྩལ་ཞིག་གོ །
མགོ་རྨོངས,བླང་དོར་གྱི་ཆ་ལ་མགོ་བོ་འཐོམས་པའོ། །
མགོ་རྩོམ,སྐད་ཆ་བཤད་པའམ་ལས་འགན་གསར་པ་ལྟ་བུ་བྱ་བ་གང་རུང་གི་མགོ་རྩོམ་པའོ། །
མགོ་རྩོམ་ས,འགྲུལ་བཞུད་ལམ་གྱི་མགོ་འཛུགས་སའོ། །
མགོ་སྔས། སྔས་འབོག,ཉལ་དུས་མགོ་གཞག་སའི་རྟེན་ནོ། །
མགོས་འཕེན,རྐང་གྲུག་སོགས་འཕེན་སྐབས་མགོ་བོས་བསྣུན་ཏེ་འཕེན་པའི་ཚུལ་ལོ། །
མགྱོགས་གཏམ། རྡེབ་བཤད,ཚིག་ལ་སྡེབ་སྦྱོར་གྱི་ངེས་པ་ཡོད་ཅིང་སྨྱུག་སྡེབ་རྡེག་པའི་འགྲོས་དང་བསྟུན་ནས་ཚིག་འགྲོས་ཅུང་མགྱོགས་པོར་འཆད་པའི་གཞས་མ་གཏམ་ཞིག་གོ །
མགྱོགས་གྲུ,འགྲོས་མགྱོགས་པའི་གྲུ་ཆུང་ངོ༌། །
མགྱོགས་བསྐུར། མགྱོགས་སྦྲག,སྦྲག་ཁང་བརྒྱུད་ནས་མྱུར་དུ་འབྱོར་ཐུབ་པའི་ཡི་གེ་དང་དངོས་པོའོ། །
མགྱོགས་ཟས,ཧེམ་བག་དང་ཕོར་ཟས་སོགས་མགྱོགས་མྱུར་དུ་འདོན་སྤྲོད་བྱེད་ཆོག་པའི་ཟས་རིགས་སོ། །
མགྱོགས་ཟས་ཁང༌,མགྱོགས་ཟས་འདོན་སྤྲོད་བྱེད་སའི་ཟ་ཁང་ངོ༌། །
མགྱོགས་འཁོར,ལམ་བར་གྱི་འབབ་ཚིགས་ཕལ་ཆེ་བར་མི་སྡོད་པ་དང་ལམ་དུ་སྐྱོད་ཡུན་ཐུང་བའི་རླངས་འཁོར་དང་མེ་འཁོར་རོ། །
མགྱོགས་འཐེབ,མགྱོགས་ཐབས་སུ་བྱ་བ་བྱེད་པའི་འཐེབ་གནོན་ནོ། །
མགྱོགས་རྒོལ,སྤོ་ལོ་འགྲན་བསྡུར་དང་དམག་འཁྲུག་སོགས་ཀྱི་སྐབས་སུ་མྱུར་མགྱོགས་ཀྱིས་རྒོལ་བའི་ཐབས་ཤིག་གོ །
མགྱོགས་སྒོ,པར་ཆས་ཀྱི་འོད་ལེན་དུས་ཡུན་ལ་ཚོད་འཛིན་བྱེད་པའི་བསྒྲིག་ཆས་ཤིག་གོ །
མགྱོགས་སྒོའི་འཐེབ,པར་ཆས་ཀྱིས་པར་ལེན་པའི་སྒོ་འབྱེད་འཛུམ་བྱེད་པའི་འཐེབ་ནོན་ནོ། །
མགྱོགས་སྒོའི་སྐུད་པ,པར་ཆས་ཀྱི་མགྱོགས་སྒོ་འབྱེད་འཛུམ་བྱེད་པ་ལ་ཉེ་བར་མཁོ་བའི་སྐུད་པ་ཞིག་གོ །
མགྲིན་ཚབ་པ,སྲིད་དབང་ལས་ཁུངས་སམ་སྒྲིག་འཛུགས་གང་རུང་གི་ཚབ་བྱས་ཏེ་གཏམ་བཤད་པའི་མིའོ། །
མགྲིན་སྐྱོབ,དབྱུག་གྲུག་འཛིན་མཁན་གྱི་མགྲིན་པ་སྲུང་བྱེད་ཀྱི་ཁེབས་སོ། །
མགྲེ་བཅུད། བྲོ་རྩི,རྫས་འགྱུར་དང་སྙིགས་ཕྱེ་ལས་བཟོས་པའི་ཚོད་མ་དང་ཁུ་བ་སོགས་ཀྱི་བྲོ་བ་སོ་མ་དང་ཞིམ་པོར་སྒྱུར་བྱེད་ཀྱི་བྲོ་རྫས་ཤིག་གོ །
མགྲེ,རོ་དྲུག་ལས་ལན་ཚྭ་བའི་མིང་གི་རྣམ་གྲངས་སོ། །
མགྲོན་ཁུངས,འགྲུལ་པ་སྣ་ཚོགས་ཀྱི་འབྱུང་ཁུངས་སོ། །
མགྲོན་དམར,མགྲོན་དམར་ཞེས་པ་འདི་ནི་མགྲོན་ནག་ལ་ལྟོས་ནས་བྱུང་བའི་ཐ་སྙད་ཅིག་སྟེ།ཆབ་སྲིད་ཀྱི་རྣམ་པ་དང་འདྲེས་པས་མགྲོན་དམར་ཞེས་བཏགས་པའོ། །
མགྲོན་ནག,རྩིས་འཕྲུལ་དང་དྲ་བའི་ལག་རྩལ་ཤིན་ཏུ་ཚད་མཐོ་བ་དག་ལ་བརྟེན་ནས་རྩིས་འཕྲུལ་གཞན་གྱི་མ་ལག་ལ་ཚུལ་མིན་གྱི་གླགས་འཚོལ་ཞིང་གསང་ཨང་རྟོལ་བ་དང་གསང་བ་འབྱིན་པ་སོགས་བྱེད་པའི་རིགས་ཏེ་འགའ་ཞིག་ཏུ་ཆབ་སྲིད་ཀྱི་རྣམ་པ་འདྲེས་པས་མགྲོན་དམར་ཞེས་ཀྱང་བྱའོ། །
མགྲོན་བཀུར,ངེས་ཅན་གྱི་གུས་སྲོལ་ལྟར་སྐུ་མགྲོན་སྣེ་ལེན་བྱེད་པ་སྟེ། ཕྱི་འབྲེལ་ཐད་སྤྱོད་པ་མང་བའོ། །
མགྲོན་བདག,མགྲོན་པོ་ལ་སྣེ་ལེན་བྱེད་པའི་བདག་པོའོ། །
མགྲོན་བསུ་ཁང༌,མགྲོན་ཆེན་བསུ་སའི་མགྲོན་ཁང་ལྟ་བུའོ། །
མགྲོན་བསུ་གནས,མགྲོན་པོ་རྣམས་བསུ་བའི་གནས་སོ། །
མགྲོན་བྲང༌,མགྲོན་པོ་ཞག་སྡོད་བྱེད་ས་སྟེ་ཆ་རྐྱེན་དང་མཁོ་ཆས་ཅུང་ལེགས་པའི་མགྲོན་ཁང་ངོ༌། །
མགྲོན་བྲང༌། ཆང་ཁང༌,༡ གཞི་ཁྱོན་ཆེ་ཞིང་རིམ་པ་མཐོ་བའི་མགྲོན་ཁང་དང༌། ༢ ཆང་དང་ཟས་ཚོད་ལྷན་དུ་བཙོང་སའི་ཚོང་ཁང་ཆུང་ངུའོ། །
མགྲོན་མཁར,གཞི་ཁྱོན་ཆེ་ཞིང་མཁོ་ཆས་ལེགས་པའི་མགྲོན་ཁང་གི་རིགས་སོ། །
མགྲོན་ཞབས་པ། འགྲུལ་དོན་པ,གནམ་གྲུ་དང་མེ་འཁོར་སོགས་ལ་སྡོད་པའི་འགྲུལ་པ་རྣམས་ལ་ལམ་བར་དུ་ཞབས་ཞུ་སྒྲུབ་མཁན་ནོ། །
མགྲོན་ཞུས,འཆད་ཁྲིད་དང་འཁྲབ་སྟོན་སོགས་ཀྱི་ཆེད་དུ་ཕྱི་ཕྱོགས་ནས་གདན་འདྲེན་ཞུས་པའོ། །
མགྲོན་ཞུས་སློབ་དཔོན,སློབ་གྲྭ་ཆེན་མོས་གདན་འདྲེན་ཞུས་ཤིང་འཆད་ཁྲིད་བྱེད་པ་ལས་སློབ་གྲྭ་རང་གི་སྒྲིག་གཞིའི་མི་ཁོངས་སུ་མེད་པའི་དགེ་རྒན་ཆེན་མོའོ། །
མགྲོན་འཁོར་ཆུང་བ,སོབ་གོར་གྱི་དབྱིབས་དང་འདྲ་བའི་མགྲོན་འཁོར་ཆུང་ངུའོ། །
མགྲོན་འཁོར། འགྲུལ་འཁོར,མགྲོན་པོའམ་འགྲུལ་བ་སྐྱེལ་བསུ་བྱེད་པའི་ཐེག་འཁོར་རོ། །
མགྲོན་ཤོག,མི་སྣའམ་ཚོགས་པ་གང་རུང་ཞིག་ཆེད་དུ་གདན་འདྲེན་ཞུ་བྱེད་ཀྱི་བརྡ་ཐོའོ། །
མགྲོན་སྐྱ,དྲ་བའི་བདེ་འཇགས་ཀྱི་ཤེས་བྱ་སྣ་འགའ་རེ་ཤེས་ཀྱང་ཤེས་ཡོན་གྱི་ཚད་མི་མཐོ་བའི་གང་ཟག་གིས་མགྲོན་ནག་གི་སྙི་ཆས་ལ་བརྟེན་ནས་གཞན་གྱི་རྩིས་འཕྲུལ་ལ་གླགས་ཅི་རིགས་འཚོལ་བར་བྱེད་པའོ། །
མགྲོན་སྐྱེལ་གནམ་གྲུ,ཆེད་དུ་མགྲོན་པོ་སྐྱེལ་འདྲེན་བྱེད་པའི་གནམ་གྲུའོ། །
མགྲོན་སྐྱེལ་འབབ་ཚིགས། མགྲོན་ཚིགས,འགྲུལ་པ་སྐྱེལ་བསུའི་བྱེད་སྒོ་གཉེར་སའི་འཁོར་ཚུགས་སོ། །
མགྲོན་སྔོན,རྩིས་འཕྲུལ་དང་འཕྲིན་དྲྭའི་ལག་རྩལ་ཤིན་ཏུ་མཐོ་བས་གཞན་གྱི་རྩིས་འཕྲུལ་ལ་གླགས་འཚོལ་ཞིང༌། འཕྲིན་དྲྭའི་ལག་རྩལ་ལས་གཞན་གང་ལའང་སེམས་ཁུར་མི་བྱེད་པའི་མགྲོན་ནག་གོ །
མགྲོན་སྟེགས,མགྲོན་པོ་འདུག་སའི་སྟེགས་བུའོ། །
མགྲོན་སྟོན,སྤྱི་ཚོགས་འབྲེལ་འདྲིས་ཀྱི་བྱེད་སྒོ་རྣམས་སོ། །
མང་བཀོལ་གློག་ཁྲ,ནུས་པ་ཆེ་ཞིང་སྤྱོད་སྒོ་མང་པོ་ལྡན་པའི་གློག་རྒྱུན་བཞུར་ཚད་སོགས་འཇལ་བའི་ཡོ་བྱད་ཅིག་གོ །
མང་བདམ,རྒྱུགས་སྤྲོད་པ་སོགས་ཀྱི་སྐབས་སུ་དྲི་བ་གཅིག་ལ་ལན་གྱི་རྣམ་གྲངས་དུ་མ་བདམ་པའོ། །
མང་མཐུད་ལག་རྩལ། མོན་ཐ་ཇི་ལག་རྩལ,ཡུལ་དུས་རྣམ་པ་མི་འདྲ་བའི་བླངས་བརྙན་མང་པོ་རྒྱུད་གཅིག་ཏུ་མཐུད་ཅིང་བསྒྲིགས་ནས་མགོ་མཇུག་ཚང་བའི་གློག་བརྙན་ཞིག་ཏུ་གྲུབ་པར་བྱས་པ་སྟེ། གློག་བརྙན་འཁྲབ་འཁྲིད་པའི་ཐབས་ཤེས་སམ་ལག་རྩལ་གྱི་གཙོ་བོ་ཞིག་ཡིན་ཞིང༌། དྲས་ཤིང་ཕྱོགས་གཅིག་ཏུ་མཐུད་པའི་དོན་དང་ཧྥ་རན་སིའི་སྐད་ཀྱི(montage)ཞེས་པའི་སྒྲ་གདངས་ལས་དྲངས་ཏེ་མང་མཐུད་ལག་རྩལ་བཏགས་པའོ། །
མང་ཚོགས,གྲངས་མང་ཞིང་རྒྱ་ཆེ་བའི་མི་མང་ངོ༌། །
མང་ཚོགས་གླུ་དབྱངས,མི་དམངས་ཀྱི་ཁྲོད་དུ་དར་ཁྱབ་ཆེ་བའི་གླུ་དབྱངས་སོ། །
མང་ཚོགས་སྒྱུ་རྩལ་ཁང༌,མང་ཚོགས་ཀྱི་རིག་གནས་ལ་ཞིབ་འཇུག་དང་མཛུབ་ཁྲིད་བྱེད་པའི་ལས་ཁུངས་ཤིག་གོ །
མང་འཇོན་ཤེས་ལྡན,ཤེས་རིག་དང་ཆེད་ལས་ལག་རྩལ་གྱི་ཡོན་ཏན་སྣ་མང་འཛོམས་པའི་མི་སྣའོ། །
མང་འཕྲིན,རྩིས་འཕྲུལ་ལ་བརྟེན་པའི་བརྡ་འཕྲིན་ཐེག་བྱེད་རིགས་མང་པོའི་སྤྱི་མིང་སྟེ་ཡི་གེ་དང་རི་མོ་དང་སྒྲ་སོགས་སོ། །
མང་འཕྲིན་འཕྲིན་ཐུང༌,ལག་འཕྲིན་གྱི་སྟེང་ནས་གཏོང་བའི་མང་འཕྲིན་གྱི་རིགས་སོ། །
མང་ཤགས,མི་དུ་མས་མཉམ་དུ་འཁྲབ་སྟོན་གྱི་ཚུལ་དུ་འཆད་པའི་ཁ་ཤགས་ལ་ཟེར་རོ། །
མངག་གཏོང་ཁང༌,ས་གནས་སྤྱི་བདེ་སྡེ་ཁག་གིས་ས་ཁུལ་ཁག་བགོས་ནས་ཆེད་འཛུགས་བྱས་པའི་མངག་གཏོང་ལས་ཁུངས་ཏེ། ས་གནས་དེ་གའི་བདེ་འཇགས་དང་ཁྱིམ་ཐོའི་ལས་ཀ་དོ་དམ་བྱེད་མཁན་གྱི་གཞི་རིམ་སྡེ་ཚན་ནོ། །
མངག་བཅོལ་མཁན,མི་དང་ལས་ཁུངས་དག་ལ་ལས་བཅོལ་བྱེད་མཁན་གྱི་མིའོ། །
མངག་སྐྱེལ,འགྲིམ་འགྲུལ་སྡེ་ཁག་ལ་མངག་བཅོལ་བྱས་ཏེ་དངོས་རྫས་གནས་གཞན་དུ་སྐྱེལ་བར་བྱེད་པའོ། །
མངགས་ཉོ,སྔོན་དུ་ཉོ་བའི་ཁ་ཆད་བྱེད་པའོ། །
མངགས་ཉོ། ཆད་ཉོ,སྔོན་ནས་ཁ་ཆད་བཞག་སྟེ་དངོས་པོ་ཉོ་བའོ། །
མངའ་ཁོངས,བདག་དབང་རྒྱལ་ཁབ་ཀྱི་མངའ་ཁོངས་སུ་གཏོགས་པའི་སྐམ་ས་དང་བར་སྣང་དང་རྒྱུག་ཆུ་དང་རྒྱ་མཚོ་སོགས་སོ། །
མངའ་དབྱིངས,རྒྱལ་ཁབ་གཅིག་གི་མངའ་ཁོངས་སྐམ་ས་དང་མངའ་ཁོངས་ཆུ་བོ་དང་མངའ་ཁོངས་རྒྱ་མཚོ་བཅས་ཀྱི་སྟེང་གི་བར་སྣང་ཡོངས་རྫོགས་སོ། །
མངའ་དོན་ཁང༌,རྒྱལ་ཁབ་གཞན་གྱི་གྲོང་ཁྱེར་རམ་ས་ཁུལ་ཞིག་ཏུ་བསྡད་པའི་རྒྱལ་ཁབ་གཅིག་གི་ཕྱི་སྡོད་འབངས་མིའི་ཁྲིམས་ལུགས་ཁེ་དབང་དང་དཔལ་འབྱོར་ཁེ་ཕན་སོགས་སྲུང་སྐྱོང་དོ་དམ་བྱེད་པའི་འཐུས་ཚབ་ལས་ཁུངས་སོ། །
མངའ་འོག,མི་སྣ་དང་ལས་དོན་དང་ཁྱབ་ཁོངས་དང་གྱོད་དོན་སོགས་ལ་གཅིག་གྱུར་གྱི་དོ་དམ་བྱེད་པའོ། །
མངར་ཀུབ,མངར་ཀུབ་གྱི་འགྲེལ་བར་ལྟོས།
མངར་ཀུབ,ཡུ་བ་ཐག་འཁྱིལ་བ་སྤུ་ཅན། ལོ་མ་སྙིང་དབྱིབས། མེ་ཏོག་སེར་པོ་ཅན་གྱི་ཀུ་བའི་རིགས་མངར་མོ་ཞིག་གོ །
མངར་ཀུབ,མངར་ཀུབ་གྱི་འགྲེལ་བར་ལྟོས།
མངར་ཁམ,ཤིང་ཆེན་གྱི་རིགས་ཏེ། ལོ་མ་ཆེ་ཞིང་ལེབ་པ། མེ་ཏོག་དཀར་པོ་དང་གློ་ཁའམ་ཟིང་སྐྱ། འབྲས་བུ་ཟླུམ་རིལ་སྨིན་ནས་སེར་དམར་དུ་འགྱུར་བ། རོ་སྐྱུར་ལ་མངར་བ་ཅན་ཞིག་དང་དེའི་འབྲས་བུའོ། །
མངར་ཕྲུམ་བསྲེགས་གོར,གྲོ་རྗེན་ལས་བསྲེགས་པའི་གོ་རེ་སོབ་ཅིང་ཕྲུམ་ལ་རོ་མངར་བ་ཞིག་གོ །
མངར་བཅུད,སྦྲང་ཕལ་བ་ལས་ལྡབ ༣༠༠ ནས ༥༠༠ བར་གྱིས་མངར་ཆེ་བའི་བྲོ་རྫས་ཤིག་གོ །
མངར་མོ། མངར་བ,རོ་དྲུག་གི་ཡ་གྱལ་མངར་བའོ། །
མངར་འདག,གྲོ་ཕྱེ་བསྙལ་ནས་བཟོས་པའི་ལྡེ་གུའི་བྲོ་རྫས་ཤིག་སྟེ། རོ་མགྲེ་ལ་མངར་བ་ཞིག་གོ །
མངར་འབྲས,ཤིང་ཕྲན་གྱི་རིགས་ཏེ། ལོ་མ་སྒོང་དབྱིབས་འཇོང་པོ། མེ་ཏོག་དཀར་པོའམ་གློ་ཁ། འབྲས་བུ་ཟླུམ་པོ་སེར་པོའམ་དམར་པོ་རོ་སྐྱུར་བ་ཞིག་གོ །
མངར་འབྲས་མེ་ཏོག,ཤིང་མངར་འབྲས་ཀྱི་མེ་ཏོག་གོ །
མངར་སྐྱོ,༡ མངར་ཆའི་སྐྱོ་མ་ནུར་མོ་ཞིག་སྟེ། སྨན་གྱི་སྐབས་སུ་འཐུང་ཐུབ་ཕྱིར་རོ་སྒྱུར་བ་དང༌། ༢ བྱེ་རིལ་བཟོ་བྱེད་ཀྱི་བུར་ཁུ་ནུར་མོའོ། །
མངར་སྣུམ,སྐྱེ་བཅས་འདྲེས་རྫས་ཀྱི་རིགས། མདོག་མེད་དྭངས་པའི་གཤེར་རྫས་ནུར་པོ་ཞིག་སྟེ། རོ་མངར་ལ་ཆུ་འཛིན་པའི་ནུས་པ་དང་ལྡན་ནོ། །
མངར,མིའི་ལུས་ཕུང་གི་ནང་དུ་དྲོད་ཀྱི་ནུས་པ་སྐྱེད་པའི་སྐྱེ་བཅས་འདྲེས་རྫས་ཀྱི་རིགས་ཤིག་སྟེ། རྐྱང་མངར་དང་ཆ་མངར་དང་མང་མངར་ཞེས་སུ་དབྱེའོ། །
མངལ་གདུབ། སྦྲུམ་འགོག་ཨ་ལོང༌,སྦྲུམ་འགོག་པའི་སླད་དུ་མངལ་སྒོར་གཞག་བྱའི་ཨ་ལོང་ངམ་གདུ་བུ་ཞིག་གོ །
མངལ་གནས་སྙིང་སྒྲ,མངལ་ན་གནས་པའི་ཕྲུ་གུའི་སྙིང་གི་འཕར་སྒྲའོ། །
མངལ་གནས,ཕྲུ་གུ་མངལ་ན་ཇི་ལྟར་གནས་པའི་ཚུལ་ལམ་འདུག་སྟངས་སོ། །
མངལ་གནས,མངལ་ན་གནས་པའི་ཕྲུ་གུའམ་སྦྲུམ་བུའོ། །
མངལ་གཡོལ། སྦྲུམ་འགོག,མངལ་མི་ཆགས་པར་བྱེད་པའི་ཐབས་སོ། །
མངལ་ཕུང༌,ཐོག་མར་མངལ་ཆགས་དུས་ཀྱི་སྲོག་ཆགས་ཏེ། ཁམས་དཀར་དམར་འདུས་པ་ལས་ཆགས་ཤིང༌། མིའི་མངལ་ཕུང་དེས་བུ་རོགས་བརྒྱུད་ནས་མའི་ལུས་ཀྱི་འཚོ་བཅུད་འཇིབ་པར་བྱེད་པའོ། །
མངལ་འབྱིན། མངལ་རླུག,སྨན་རྫས་སམ་ལག་ཐབས་ལ་བརྟེན་ནས་སྦྲུམ་མའི་མངལ་བཤིག་པར་བྱེད་པའི་ཐབས་ཤིག་གོ །
མངལ་རྟགས,མངལ་ནས་སྐྱེས་མ་ཐག་ལྷན་སྐྱེས་སུ་ཡོད་པའི་ལུས་སྟེང་གི་ཤ་མཚན་ནོ། །
མངལ་ཤོར,སྦྲུམ་བུ་ཆགས་ནས་བདུན་ཕྲག ༢༨ མ་ལོངས་པའི་སྔོན་དུ་མངལ་ཞིག་པའོ། །
མངལ་སྐེའི་གཉན་ཚད,མངལ་སྐེ་ལ་བྱུང་བའི་གཉན་ཚད་དེ་མོ་ནད་ཀྱི་རིགས་ཤིག་གོ །
མངལ་སྐྱེས,སྐྱེ་གནས་ཀྱི་དབྱེ་བ་ཞིག་སྟེ། མི་སོགས་འོ་འཐུང་སྲོག་ཆགས་ཕལ་མོ་ཆེ་ཞིག་གི་ཕྲུ་གུ་དང་པོ་མ་ཡི་མངལ་དུ་སྦྲུམ་ནས་མ་ལས་ཟུངས་བཅུད་ལེན་ཞིང་མངལ་གྱི་གནས་སྐབས་རྣམས་རྫོགས་ནས་ཕྱིར་བཙའ་བའོ། །
མངལ་སྐྲན,མངལ་སྣོད་དུ་ཤ་སྐྲན་ཆགས་པའི་ནད་རིགས་ཏེ་ནང་གསེས་བཅོས་སུ་རུང་མིན་གྱི་དབྱེ་བ་ཡོད་དོ། །
མངལ་སྦྲུམ,བུད་མེད་དང་སྲོག་ཆགས་མོའི་རིགས་ལ་མངལ་ཆགས་པའོ། །
མངལ,མི་དང་སྲོག་ཆགས་མོའི་རིགས་ཀྱི་ཕྲུ་གུ་ཆགས་སའི་སྣོད་དོ། །
མངོན་གསལ,གསང་བ་མིན་པའམ་མངོན་པར་གསལ་བའོ། །
མངོན་ཟོང༌,རྒྱུན་ལྡན་གྱི་ཚོང་ལམ་བརྒྱུད་ནས་ཕྱིར་འཚཽང་ནང་འདྲེན་བྱས་པའི་ཚོང་རྫས་སོ། །
མངོན་འདེམས,སྲིད་གཞུང་སོགས་ཀྱིས་བསྐོ་འཇོག་ཙམ་མ་ཡིན་པར་རྒྱུགས་སྤྲོད་པ་སོགས་ཀྱི་ཐབས་ལ་བརྟེན་ནས་མང་ཚོགས་ཀུན་ལ་ཤེས་སུ་བཅུག་སྟེ་ཡོན་ཚད་དང་ནུས་པའི་བཟང་ངན་ལྟར་མགོ་ཁྲིད་འདེམས་པའི་བྱེད་ཐབས་ཤིག་གོ །
མངོན་འཕྲིན་བྱང་བུ,སྦྲག་སྲིད་ལས་ཁུངས་ཀྱིས་བཀྲམ་པའི་ཡིག་སྐོགས་མེད་པར་མངོན་པར་བསྐུར་བའི་འཕྲིན་ཡིག་གམ་ཤིས་ཚིག་ལྟ་བུ་ཚིག་ཉུང་དོན་འདུས་བྲི་སའི་སྐུར་གླ་དང་བཅས་པའི་བྱང་བུ་ཞིག་གོ །
མངོན་སྒྲུབ,བྱ་བ་མངོན་དུའམ་ཀུན་ལ་ལྐོག་ཏུ་མ་གྱུར་པར་སྒྲུབ་པའོ། །
མཆན་བཀོད,འགན་འཁུར་ལེན་པའི་རྣམ་འགྱུར་སྟོན་ཆེད་ཡིག་ཆ་སོགས་ཀྱི་ཐོག་ཏུ་རང་གི་མིང་བཀོད་པའོ། །
མཆར་སྐེའི་སྒྲོན་གདན,ཤེལ་ཏོག་མཆར་སྐེ་མ་སྤྲད་སའི་གདན་ནོ། །
མཆི་འབེབས་མདེལ,མིག་གིས་ལམ་མི་མཐོང་ཞིང་མཆི་མ་འབེབས་པར་བྱེད་པའི་དུག་ཅན་འགད་མདེལ་ཞིག་གོ །
མཆིག,ཆུ་ནང་གི་སྲོག་ཆགས་དབྱིབས་མཆིག་དང་འདྲ་བའི་རུས་སྦལ་གྱི་རིགས་ཤིག་གོ །
མཆིག,མཆིག་གི་འགྲེལ་བར་ལྟོས།
མཆིག,མཆིག་གི་འགྲེལ་བར་ལྟོས།
མཆིན་དྲི། མཆིན་ཁྲི,འོ་འཐུང་སྲོག་ཆགས་ཀྱི་བྱང་ཁོག་སྟོད་སྨད་ཀྱི་བར་ཆོད་ཤ་སྐྱི་ཞིག་གོ །
མཆིན་པ་ཚིལ་འགག,མཆིན་པའི་ནང་གི་ཚིལ་རྣམས་རྒྱུན་ལྡན་གྱི་ཚད་ལས་བརྒལ་ཏེ་མང་དྲགས་པ་ལས་བྱུང་བའི་ནད་ཅིག་གོ །
མཆིན་པ་ཧལ་སྐེམ། མཆིན་པ་སྲ་འགྱུར,མཆིན་ནད་རྙིང་ནས་མཆིན་པ་སྲ་མོར་གྱུར་པའོ། །
མཆིན་པའི་ངན་སྐྲན,མཆིན་པར་བྱུང་བའི་ངན་སྐྲན་ནོ། །
མཆིན་ཚད,མཆིན་པར་བྱུང་བའི་ཚད་པ་གསར་རྙིང་ངོ༌། །
མཆིལ་བ། ཁང་བྱེའུ,འདབ་ཆགས་བྱེའུའི་རིགས་རྒྱབ་སྟོད་སྨད་དང་མཇུག་སྒྲོ་སོགས་ཁམ་སེར་ལྟོ་བ་ཁམ་སྐྱ་མགོ་བོའི་སྤུ་མདོག་ཁམ་ཞད་ཅན་མིག་ཟུར་དང་ཨོག་མ་ནག་པོ་རྣ་འགྲམ་གཉིས་ན་ནག་ཐིག་རེ་ཡོད་ལ་རྟག་པར་ཁང་པའི་དྲལ་ཁའི་འོག་དང་གྱང་ཁུང་སོགས་སུ་ཚང་འཆའ་ཞིང་གནས་པ་ཞིག་གོ །
མཆིལ་སྣོད། ཆོལ་ཟངས,མཆིལ་སྣབས་སོགས་འདོར་སའི་སྣོད་དོ། །
མཆུ་པིར,མཆུ་སྒྲོས་སུ་རི་མོ་འབྲི་བྱེད་ཀྱི་པིར་སྙུག་གོ །
མཆུ་ཚོན,མཆུ་མདོག་མཛེས་པོར་སྒྱུར་བྱེད་ཀྱི་ཚོན་ནོ། །
མཆུ་རྩི,མཆུ་ལ་བྱུག་པར་བྱ་བའི་རྩིའོ། །
མཆུ་སྐག,མཆུ་ལ་བྱུག་བྱའི་སྐག་མདོག་གམ་དམར་མདོག་ཅན་གྱི་བྱུག་རྩིའོ༌། །
མཆུ་སྣུམ,མཆུ་ལ་བྱུག་པར་བྱ་བའི་སྣུམ་ཞིག་གོ །
མཆུ,ཟ་བྱེད་དམ་སྨྲ་བྱེད་ཀྱི་མཆུའོ། །
མཆེ་བ,མི་དང་འོ་འཐུང་སྲོག་ཆགས་ཀྱི་ཡ་མགལ་དང་མ་མགལ་གྱི་མདུན་སོའི་གཡས་གཡོན་གཉིས་ན་ཡོད་པའི་རྩེ་རྣོ་བའི་སོའོ། །
མཆེ་མེད་རིགས,སྲོག་ཆགས་ཀྱི་རིགས་ལས་མདུན་སོ་ཡོད་ལ་མཆེ་བ་མེད་པ་རྒྱུད་སྤེལ་ནུས་པ་ཆེ་བའི་རིགས་ཏེ་བྱི་བ་ལྟ་བུའོ། །
མཆོག་འཛིན,རང་ཉིད་གཞན་ལས་མཆོག་ཏུ་འཛིན་པའི་བསམ་པའོ། །
མཆོང་ཁྲི,༡ དབྱིབས་མལ་ཁྲི་དང་འདྲ་ཞིང་འཕར་ཤུགས་ཅན་གྱི་ལུས་རྩལ་ཡོ་བྱད་ཅིག་དང༌། ༢ དེ་ལ་བརྟེན་པའི་ལུས་རྩལ་གྱི་མིང་ངོ༌། །
མཆོང་གདང༌,མཐོ་མཆོང་བྱེད་སར་འཕྲེད་དུ་ཡོད་པའི་དབྱུག་གདང་ངོ༌། །
མཆོང་གདུགས,གནམ་གྲུ་ལས་མི་དང་དངོས་རྫས་སོགས་ས་གཞིར་དལ་བུར་འབེབས་བྱེད་ཀྱི་གདུགས་སོ། །
མཆོང་ཐག,ཐག་མཆོང་རྩེད་བྱེད་ཀྱི་ཐག་པའོ། །
མཆོང་བྱི,འོ་འཐུང་སྲོག་ཆགས་བྱི་བའི་རིགས་ཏེ། ལག་སུག་ཐུང་ལ་རྩལ་ཆེ་བས་ས་སློག་པར་བྱེད་ལ་རྐང་སུག་རིང་བས་རྒྱང་དུ་མཆོང་བ། མཇུག་མ་རིང་བས་དོ་སྙོམ་པར་བྱེད་པ། བྱེ་སའམ་ཐ་རྒོད་ལ་ཉེ་བའི་སྤང་ཁ་སོགས་སུ་གནས་པ་ཞིག་གོ །
མཆོང་འགྲིག,ཤེལ་གྱི་འགྲིག་རྡེལ་གཅིག་གི་སྟེང་ནས་གཅིག་མཆོང་ཞིང་འདེད་པའི་འགྲིག་གམ་མིག་མང་གི་རིགས་ཤིག་གོ །
མཆོང་འཕེན་འགྲན་བསྡུར,གྱེན་ཐུར་སོགས་སུ་མཆོང་བ་དང་ལག་འབོམ་སོགས་འཕེན་པའི་ལུས་རྩལ་འགྲན་བསྡུར་བྱེད་པའོ། །
མཆོང་རྒྱུག་འཕེན་གསུམ་གྱི་ལུས་རྩལ། ཞིང་ལམ་ལུས་རྩལ,ལུས་རྩལ་འགུལ་བསྐྱོད་ཀྱི་རིགས་ཤིག་སྟེ། འགྲོ་བ་དང་རྒྱུག་པ་དང་མཆོང་བ་དང་འཕེན་པ་སོགས་ལུས་རྩལ་གྱི་རྣམ་གྲངས་སུམ་ཅུ་ལྷག་ཡོད་ལ། དེ་དག་ལས་དུས་ཚོད་ཀྱི་ཡུན་ལ་ལྟོས་ནས་མཇུག་འབྲས་རྩི་བའི་རིགས་ལ་ལམ་འགྲན་དང༌། མཐོ་ཚད་དང་རྒྱང་ཐག་གི་ཚད་ལ་ལྟོས་ནས་མཇུག་འབྲས་རྩི་བའི་རིགས་ལ་ཞིང་འགྲན་སྟེ་གཉིས་སུ་དབྱེའོ། །
མཆོང་རྒྱུག་འཕེན་གསུམ་འགྲན་ར། ཞིང་ལམ་འགྲན་ར,མཆོང་རྒྱུག་འཕེན་གསུམ་འགྲན་བསྡུར་བྱེད་སའི་ལུས་རྩལ་ར་བའམ་ཐང་ངོ༌། །
མཆོང་རྒྱུག་འཕེན་འགྲན། ཞིང་ལམ་འགྲན་བསྡུར,རྒྱུག་པ་དང་མཆོང་བ་དང་འཕེན་པ་བཅས་ཀྱི་སྒོ་ནས་ལུས་རྩལ་འགྲན་བསྡུར་བྱེད་པའོ། །
མཆོང་རྩོམ་པང༌,རྒྱང་མཆོང་གི་མགོ་རྩོམ་སའི་རྐང་གདན་པང་ལེབ་བོ། །
མཆོང་རྩོམ,ལུས་རྩལ་འགྲན་སྐབས་རྐང་པའི་ཤུགས་ལ་བརྟེན་ནས་མཆོང་མགོ་རྩོམ་པའི་དོན་ནོ། །
མཆོང་ལྷམ,མཐོ་མཆོང་དང་རྒྱང་མཆོང་བྱེད་སྐབས་གྱོན་པར་བྱ་བའི་ལྷམ་མོ། །
མཆོང་སྟེགས,ཆུ་རྐྱལ་རྩལ་འགྲན་སྐབས་སུ་ཆུར་མཆོང་སའི་སྟེགས་བུ་མཐོན་པོ་ཞིག་གོ །
མཇིང་བསྙེ,མཇིང་བའི་བསྙེ་རྟེན་ནམ་མཇིང་པའི་འོག་ཏུ་གཞག་པར་བྱ་བ་ཞིག་གོ །
མཇིང་ཚིགས་ནད,སྐེ་མཇིང་གི་ཚིགས་ལ་ཞུགས་པའི་ནད་དོ། །
མཇུག་ཁྲོམ,མཇུག་བསྡུ་བ་ལ་ཉེ་བའི་རྐང་འཛིན་ཀྱི་ཁྲོམ་རའོ། །
མཇུག་གར,ཟློས་གར་འཁྲབ་སྟོན་ཐེངས་གཅིག་ནང་གི་མཐའ་མཇུག་གི་འཁྲབ་ཚན་ནོ། །
མཇུག་གཤོག,གནམ་གྲུའི་མཇུག་གི་གཤོག་སྒྲོ་གསུམ་སྟེ་དེས་གནམ་གྲུ་མཁའ་དབྱིངས་སུ་བརྟན་ཞིང་བརླིང་བར་འཕུར་སྐྱོད་ཐུབ་པའི་ནུས་པ་འདོན་པར་བྱེད་དེ། སྟེང་ན་གྱེན་དུ་འགྲེང་པའི་དྲང་འཕྱང་མཇུག་གཤོག་གིས་གྱེན་ཐུར་དུ་བརྟན་པར་བྱེད་པ་དང༌། ལོགས་གཉིས་སུ་འཕྲེད་དུ་བརྐྱངས་པའི་ཆུ་སྙོམས་མཇུག་གཤོག་གིས་འཕྲེད་དུ་བརྟན་པར་བྱེད་པའི་ནུས་པ་འདོན་ནོ། །
མཇུག་གོང༌,རྐང་འཛིན་ཁྲོམ་རའི་ཉིན་གཅིག་གི་མཇུག་མཐའི་གོང་ཚད་སོགས་ཀྱི་གནས་ཚུལ་ལོ། །
མཇུག་དངུལ,རྩིས་འཕྲོ་མ་ཆོད་པའི་དངུལ་ཉུང་ངུའོ། །
མཇུག་བྱང༌,དཔེ་ཆའི་གཞུང་སོགས་ཀྱི་མཇུག་ཏུ་བཀོད་པའི་རྩོམ་ཡིག་ཐུང་ངུ་སྟེ། གཞུང་བརྩམས་པའི་དམིགས་ཡུལ་ལམ་བརྒྱུད་རིམ་དང་ནང་དོན་ཁ་གསབ་ཏུ་བརྗོད་པའོ། །
མཇུག་མཆན,གློག་རྡུལ་ཡིག་ཆ་སོགས་ཀྱི་མཇུག་ཏུ་བཀོད་པའི་མཆན་ནོ། །
མཇུག་མཐའི་ཐག་གཅོད། མཐའ་གཅོད,ཁྲིམས་ཁང་གིས་གྱོད་གཞི་ལ་མཇུག་མཐའི་ཐག་གཅོད་བྱས་པའོ། །
མཇུག་མའི་ལས་གཞི,ལས་མཇུག་མ་ཆོད་པས་ལེགས་འགྲུབ་བྱ་ཐབས་མེད་པར་འགྱངས་ཤིང་ལུས་པའི་བཟོ་བསྐྲུན་ནོ། །
མཇུག་ཚིགས,འགྲུལ་སྐྱེལ་རླངས་འཁོར་སོགས་ཀྱི་འབབ་ཚིགས་མཐའ་མའོ། །
མཇུག་འགྲན,ལུས་རྩལ་སོགས་ཀྱི་ཆེས་མཇུག་མཐའི་འགྲན་བསྡུར་རོ། །
མཇུག་སྒྲོན། རྒྱབ་གློག,རླངས་འཁོར་གྱི་མཇུག་གི་གློག་སྒྲོན་ནོ། །
མཇུག་སྡུད་ཟླ་ཚེས,མཚམས་འཇོག་པའི་མ་མཐའི་ཟླ་དང་ཚེས་ཀྱི་གྲངས་སོ། །
མཉམ་ཁུང༌,མཉམ་བགྲོད་མཐུད་ཁུང་ཞེས་པའི་ཚིག་སྡུད་དོ། །
མཉམ་གཉེར,མཉམ་འབྲེལ་ཐོག་ཚོང་གཉེར་བྱེད་པའོ། །
མཉེན་ཐག,འགྱིག་སྐུད་ལས་བྱས་པའི་སྐྱོང་སྐུམ་ཅན་གྱི་ཐག་པ་ཞིག་གོ །
མཉེན་རྩལ,ལྷུ་ཚིགས་སོ་སོའི་མཉེན་རྩལ་གྱིས་ལུས་ལྟེབ་པ་དང་འགུགས་པ་དང་འཁྲིལ་བར་བྱེད་པའི་རྩལ་རྩེད་ཀྱི་རྣམ་གྲངས་སོ། །
མཉེན་སྡེར,མཉེན་པའི་དངོས་པོའི་ཕྱི་ཤུན་ཅན་གྱི་སྡུད་སྡེར་ཏེ། རྩིས་འཕྲུལ་དང་ཁ་ཕྲལ་ནས་འཁྱེར་ཆོག་ཅིང་དན་གྲངས་གསོག་ཉར་བྱ་སའི་མཁོ་ཆས་ཤིག་གོ །
མཉེན་སྦུག,མཉེན་ཆ་ཡོད་པའམ་འགུགས་སྟེར་བའི་སྦུ་གུའོ། །
མཐའ,དངོས་པོ་གང་ཡང་རུང་བར་མཐའ་དབུས་གཉིས་སུ་དབྱེ་བའི་མཐའོ། །
མཐའ་ཁུལ,མཐའ་མཚམས་ཀྱི་ས་ཁུལ་ལོ། །
མཐའ་ཁུལ,རྒྱལ་ཁབ་ཀྱི་མཐའ་མཚམས་སུ་གནས་པའི་ས་ཁུལ་ལོ། །
མཐའ་ཁོངས,རྒྱལ་ཁབ་བམ་ཡུལ་གྲུ་ཞིག་གི་མཐའ་མཚམས་ལ་ཉེ་བའི་ས་ཁོངས་སོ། །
མཐའ་དུས,ན་ཡུན་རིང་དུ་འགོར་ནས་སྨན་བཅོས་ཀྱིས་ཕན་དཀའ་བའི་ཚད་ལ་སླེབས་པའི་དུས་སྐབས་སོ། །
མཐའ་མཚམས,རྒྱལ་ཁབ་དང་ཡུལ་གྲུ་སོ་སོའི་ས་མཚམས་སོ། །
མཐའ་ཞུས,སྒྲ་གཟུགས་བརྩམས་དངོས་དང་དཔེ་དེབ་སོགས་ལ་མཇུག་མཐའི་ཞུ་དག་བྱ་བའོ། །
མཐའ་རྒྱན,མེ་ཏོག་གི་རི་མོ་ཡོད་པའི་མཐའ་རྒྱན་དང༌། གྱོན་པ་སོགས་ཀྱི་མཐའི་འཚེམ་འདྲུབ་ཀྱི་རྒྱན་དང༌། ཚགས་པར་དང་དུས་དེབ་སོགས་ཀྱི་པར་མཐའི་རྒྱན་རིས་སོ། །
མཐའ་རྫེམས་ཀོ་སྟོད,རྒྱུ་ཀོ་བ་ལས་བྱས་ཤིང་ཕུ་ཐུང་སྣེ་དང་གོས་མཐའ་སོགས་ཟོག་གི་གྲོད་རྫེམས་ལྟར་བསྡུས་ཡོད་པའི་སྟོད་གོས་ཤིག་གོ །
མཐའ་སྐྱོར,མཐའ་མཚམས་ས་ཁུལ་ལ་རོགས་སྐྱོར་བྱེད་པའོ། །
མཐའ་སྒྲོམ,འདྲ་པར་སོགས་ཀྱི་མཐར་བཀོད་པའི་སྒྲོམ་མོ། །
མཐའ་སྲུང༌,རྒྱལ་ཁབ་ཀྱི་མཐའ་མཚམས་སྲུང་བའོ། །
མཐའ་སྲུང་བཤེར་ཚུགས,རྒྱལ་ཁབ་ཀྱི་མཐའ་མཚམས་སྲུང་བའི་ཕྱིར་དུ་བཙུགས་པའི་འགྲོ་འོང་ཞིབ་བཤེར་ས་ཚུགས་སོ། །
མཐར་ཐུག,མཐའ་འམ་རྩེ་རུ་སོན་པའོ། །
མཐར་ཐུག་ཐོན་རྫས,འཛད་སྤྱོད་པ་ལ་ཐད་ཀར་འདོན་སྤྲོད་དམ་བེད་སྤྱོད་བྱ་བར་སྤྲད་པའི་དངོས་རྫས་དང་ཞབས་ཞུའོ། །
མཐར་ལྷུང༌,བྱ་བའམ་དངོས་པོ་གང་ཞིག་ཕྱོགས་གཅིག་གི་མཐར་ལྷུང་བའམ་མཐའ་རུ་ཐུག་པའོ། །
མཐར་ལྷུང་རིང་ལུགས,བྱ་སྤྱོད་གང་རུང་ལ་ཐལ་དྲགས་པའི་སྒོ་ནས་མཁྲེགས་འཛིན་བྱེད་པའོ། །
མཉམ་གཞས་ཆེན་མོ,མི་མང་པོས་ཁེར་ལེན་དང་རམ་ལེན་དང་མཉམ་ལེན་སོགས་ཅི་རིགས་ཀྱི་སྒོ་ནས་ལེན་པའི་གཞི་ཁྱོན་ཆེ་ཞིང་དབྱངས་ཚན་མང་བའི་གླུ་གཞས་སམ་དེ་ལྟར་ལེན་པའི་ཚུལ་ལོ། །
མཉམ་དཀྲོལ,རོལ་ཆས་མི་འདྲ་བའམ་རོལ་ཆས་ཀྱི་རིགས་མི་འདྲ་བ་རྣམས་ཚན་པ་འགའ་ཞིག་ཏུ་བགོས་ནས་སོ་སོས་སྒྲ་རིམ་འགའ་རེའི་འགན་ཁུར་ཏེ་རོལ་དབྱངས་གཅིག་མཉམ་དུ་འབུད་རྡུང་དཀྲོལ་གསུམ་བྱེད་པའོ། །
མཉམ་དཀྲོལ,རོལ་ཆས་གཉིས་ཡན་ཆད་ཀྱིས་མཉམ་དུ་དབྱངས་གཅིག་འབུད་རྡུང་དཀྲོལ་སོགས་བྱེད་པའོ། །
མཉམ་པར,མཉམ་དུ་ཚོགས་ཏེ་བླངས་པའི་པར་རོ། །
མཉམ་པར་ལེན,མཉམ་དུ་ཚོགས་པའི་པར་ལེན་པའོ། །
མཉམ་བགྲོད་མཐུད་ཁུང༌,གནས་བརྒྱད་པའི་དན་གྲངས་དག་དུས་མཉམ་པར་བགྲོད་པའི་རྩིས་འཕྲུལ་གྱི་མཐུད་ཁུང་གི་རིགས་ཤིག་སྟེ། དན་གྲངས་ཀྱི་འགྲོས་ཚད་མགྱོགས་ཀྱང་སྐུད་ལམ་རིང་བར་གྱུར་ན་འགྲོས་ཚད་བུལ་བར་འགྱུར་ལ། དན་གྲངས་སྐྱེལ་བའམ་སྐུར་བའི་སྐབས་སུ་ནོར་བ་འབྱུང་སླ་ཞིང་གལ་ཏེ་ནོར་བ་བྱུང་ན་གནས་བརྒྱད་པོ་གཞི་ནས་སླར་ཡང་བསྐུར་དགོས་པ་ཞིག་གོ །
མཉམ་འཁྲབ,ཕན་ཚུན་ལ་སློབ་སྦྱོང་དང་ཉམས་མྱོང་བརྗེ་རེས་སོགས་ཀྱི་ཆེད་དུ་ས་གནས་སམ་ལས་ཁུངས་ཁག་གི་རིག་རྩལ་ལེ་ཚན་རྣམས་ཕྱོགས་གཅིག་ཏུ་བསྡུས་ཏེ་མཉམ་དུ་འཁྲབ་སྟོན་སྣ་ཚོགས་བྱེད་པའོ། །
མཉམ་འགུལ,འབྲེལ་ཡོད་བྱ་བ་འགའ་ཞིག་འགུལ་བསྐྱོད་དམ་འགྱུར་ལྡོག་ཡོང་སྐབས་གཞན་རྣམས་ཀྱང་དེ་དང་མཉམ་དུ་འགུལ་བསྐྱོད་དང་འགྱུར་ལྡོག་ཡོང་བའོ། །
མཉམ་འགོག,རྩ་འཛུགས་དུ་མ་མཉམ་འབྲེལ་བྱས་ནས་ལྷན་དུ་བཀག་འགོག་བྱེད་པའོ། །
མཉམ་འགྲེམ,ཐུན་མོང་ཐོག་འགྲེམ་སྟོན་དང་འགྲེམ་འཚོང་བྱེད་པའོ། །
མཉམ་འདྲེས,དངོས་པོ་མི་འདྲ་བ་དུ་མ་མཉམ་དུ་འདྲེས་པའོ། །
མཉམ་འབྲེལ་རྒྱལ་ཚོགས་བདེ་འཇགས་ལས་འཛིན་ལྷན་ཚོགས,མཉམ་འབྲེལ་རྒྱལ་ཚོགས་ཀྱི་ཁྲིམས་ལུགས་གཏན་འབེབས་ལྟར། རྒྱལ་སྤྱིའི་ཞི་བདེ་དང་བདེ་འཇགས་སྲུང་སྐྱོང་བྱེད་དབང་ཡོད་པའི་ལས་ཁུངས་སོ། །
མཉམ་འབྲེལ་རྒྱལ་ཚོགས,འཛམ་གླིང་འཁྲུག་ཆེན་གཉིས་པའི་མཇུག་རྫོགས་རྗེས་སུ ༡༩༤༥ ལོར་བཙུགས་པའི་རྒྱལ་སྤྱིའི་རྩ་འཛུགས་ཤིག་སྟེ། སྤྱི་ཁྱབ་ཁང་ཨ་རིའི་གྲོང་ཁྱེར་ཡོ་ཁི་གསར་བ་རུ་ཡོད་ཅིང༌། སྒྲིགས་གཞིའི་གཙོ་བོ་མཉམ་འབྲེལ་རྒྱལ་ཚོགས་ཚོགས་ཆེན་དང་བདེ་འཇགས་ལས་འཛིན་ལྷན་ཚོགས་དང་དཔལ་འབྱོར་དང་སྤྱི་ཚོགས་ལྷན་ཚོགས་དང་དྲུང་ཡིག་ཁང་སོགས་ཀྱིས་གྲུབ་ལ། དེའི་དམིགས་དོན་གཙོ་བོ་ནི་རྒྱལ་སྤྱིའི་ཞི་བདེ་དང་བདེ་འཇགས་ལ་སྲུང་སྐྱོང་བྱ་བ་དང་རྒྱལ་སྤྱིའི་མཛའ་འབྲེལ་འཕེལ་རྒྱས་སུ་གཏོང་བ་དང་དཔལ་འབྱོར་དང་རིག་གནས་སོགས་ཀྱི་རྒྱལ་སྤྱིའི་མཉམ་ལས་ལ་སྐུལ་འདེད་བྱ་བ་སོགས་ཡིན་ནོ། །
མཉམ་འཚོང༌,མཉམ་འབྲེལ་ཐོག་ཕྱིར་འཚོང་བྱེད་པའོ། །
མཉམ་རོལ,ཀུན་གྱིས་མཉམ་དུ་ལོངས་སྤྱོད་པའོ། །
མཉམ་ལེན,༡ མི་མང་པོས་ལྷན་དུ་གླུ་དབྱངས་གཅིག་ལེན་པ་དང༌། ༢ དུས་མཉམ་དུ་གདངས་རིམ་དུ་མ་ཅན་གྱི་གླུ་དབྱངས་གཅིག་ལེན་པ་སྟེ། དཔེར་ན། ཕོ་གདངས་མཉམ་ལེན་དང་མོ་གདངས་མཉམ་ལེན་དང་བསྲེ་གདངས་མཉམ་ལེན་ལྟ་བུའོ། །
མཉམ་ལེན,མི་གཉིས་ཡན་གྱིས་བསྟུད་མར་གཞས་གཏོང་བའམ་མི་གཅིག་དང་མཉམ་གཞས་རུ་ཁག་གཅིག་གིས་གཞས་སོགས་གཉིས་ཡན་གཏོང་བའོ། །
མཉམ་སྒྲིལ,མི་འདྲ་བའི་དངོས་པོ་ཐ་དད་པ་རྣམས་མཉམ་གཅིག་ཏུ་བསྒྲིལ་པའོ། །
མཉམ་སྒྲུབ,གཞན་དང་མཉམ་དུ་གཉེར་བའམ་སྒྲུབ་པའོ། །
མཉམ་སྒྲོག་རོལ་མོ,རོལ་མོ་པ་མི་མང་པོས་མཉམ་དུ་རོལ་ཆ་གཏོང་དཀྲོལ་བྱེད་པའི་རོལ་དབྱངས་སོ། །
མཉམ་སྒྲོག,རྒྱང་སྒྲོག་དང་བརྙན་འཕྲིན་ལས་ཁུངས་འགའ་ཞིག་གིས་དུས་གཏན་ཁེལ་གྱི་ནང་དུ་གསར་འགྱུར་སོགས་མཉམ་དུ་སྒྲོག་པའོ། །
མཉམ་སྟོན,ཐོན་རྫས་སོགས་ཕྱོགས་གཅིག་ཏུ་བསྡུས་ནས་འགྲེམ་སྟོན་བྱེད་པའོ། །
མཉམ་སྡེབ། འདྲེས་སྦྱོར,༡ དངོས་པོ་འགའ་ཞིག་མཉམ་དུ་སྡེབ་པ་དང༌། ༢  རྫས་འགྱུར་གྱི་འགྱུར་བ་ལ་བརྟེན་ནས་གྲུབ་ཆ་ཉུང་བའི་རྫས་རྣམས་གྲུབ་ཆ་སྣ་ཚོགས་ཅན་གྱི་རྫས་སུ་བྱེད་པའོ། །
མཉམ་སྤྲོ་ཁང༌། སྤྲོ་འཛོམས་ཁང༌,སྤྱི་ཚོགས་འབྲེལ་འདྲིས་དང་རིག་རྩལ་དང་ལུས་རྩལ་སོགས་ཀྱི་བྱེད་སྒོ་སྤེལ་སའི་སྡེ་ཁག་གམ་གནས་སོ། །
མཐིང་མངར,སྔོ་ལྡུམ་གྱི་རིགས་ཤིག་སྟེ། ལོ་མའི་ཞེང་ཆེ་ཞིང་མཐུག་ལ་ངོས་སུ་སྣུམ་ཞག་ལྡན་པ། མདོག་སྔོ་ལྗང་ཡིན་ལ་མེ་ཏོག་སེར་སྐྱ་འཆར་བའི་རྒྱུན་མཐོང་ཚལ་རིགས་ཤིག་གོ །
མཐིང་མདོག་ཞིང་ལས། རྒྱ་མཚོའི་སོ་ནམ,སྐམ་ས་དང་ཐག་ཉེ་བའི་རྒྱ་མཚོའི་ནང་ཆུ་ལས་ཐོན་རྫས་གསོ་སྤེལ་བྱེད་པ་སྟེ། ཁ་དོག་མཐིང་མདོག་ཡིན་པས་རྒྱ་མཚོའི་སོ་ནམ་ཞེས་ཟེར་རོ། །
མཐིལ་གནས་སྲོག་ཆགས,རྒྱ་མཚོའི་མཐིལ་དུ་རྟག་པར་གནས་འཆའ་བའི་ཆུར་གནས་སྲོག་ཆགས་ཀྱི་རིགས་སོ། །
མཐུད་ཁུང༌,གློག་སྐུད་སོགས་ཀྱི་སྣེ་མོ་མཐུད་སའི་ཁུང་བུའོ། །
མཐུད་ཆིངས,སྔོན་ཆད་གཏན་ལ་ཕབ་པའི་དུས་ཚད་ལོངས་རྗེས་སླར་ཡང་མུ་མཐུད་དེ་བཞག་པའི་ཆིངས་ཡིག་སོགས་སོ། །
མཐུད་རྒྱུག,མི་བཞི་རེ་ཚོ་ཁག་གཅིག་ཏུ་བྱས་ཏེ། ལག་ཏུ་དབྱུག་དུམ་ཞིག་བཟུང་ནས་ལམ་གྱི་བཞི་ཆ་གཅིག་ལ་བརྒྱུགས་རྗེས་ལག་གི་དབྱུག་དུམ་དེ་མི་གཞན་ཞིག་ལ་སྤྲད་པ་ན་དེས་ཀྱང་སྔར་གྱི་མུར་མཐུད་ནས་རྒྱུག་འགྲན་བྱེད་པའི་ལུས་རྩལ་ཞིག་གོ །
མཐུད་སྣེའི་བསྒྲིག་ཆས,རྩིས་འཕྲུལ་གྱི་འཕྲིན་གཏོང་སྐུད་ལམ་དང་དན་གྲངས་འདྲེན་སྐུད་བརྒྱུད་ནས་རྩིས་འཕྲུལ་གཞན་དང་སྦྲེལ་ཏེ་དན་གྲངས་ཕྱིར་གཏོང་ནང་འདྲེན་བྱེད་པའི་བསྒྲིག་ཆས་ཀྱི་རིགས་སོ། །
མཐུན་ཆས,རྩིས་འཕྲུལ་གྱི་སྤྲད་ཁུངས་སུ་གཟུད་པར་བྱ་བའི་རྩིས་འཕྲུལ་གྱི་བྱེད་ནུས་རྒྱ་བསྐྱེད་བྱེད་ཀྱི་ཞན་པར་སྐུད་གདན་ཞིག་སྟེ། འཆར་བྱང་དང་གཏོང་འཇུག་མཐུད་བྱང་དང་མཐུན་སྒྱུར་ཆས་དང་དྲ་བའི་མཐུད་བྱང་སོགས་མཐུན་ཆས་བྱང་བུའི་རིགས་མང་དུ་ཡོད་དོ། །
མཐུན་བཅོལ,དངུལ་བཅོལ་ས་གཅིག་ཏུ་དངུལ་བཅོལ་རྗེས་དེ་དང་རིགས་གཅིག་མཚུངས་ཀྱི་དངུལ་ཁང་གི་དངུལ་བཅོལ་ས་གང་ནས་ཀྱང་དངུལ་བཅོལ་གྱི་བྱ་བ་བསྒྲུབ་ཆོག་པའི་ཐབས་ཤིག་གོ །
མཐུན་བཅོས་ཆས,རྩིས་འཕྲུལ་དང་ཁ་པར་སྐུད་པའི་བར་གྱི་ཨང་གྲངས་འཕྲིན་བརྡ་དང་ལད་མོའི་འཕྲིན་བརྡ་དག་ཕན་ཚུན་ལ་མཐུན་སྒྲིག(modulator)དང་བཟོ་བཅོས་(demodu­lator) བྱེད་པའི་འཕྲུལ་ཆས་ཤིག་སྟེ (modulator-demodulator) ཞེས་པའི་ཚིག་རྔ་དག་བསྡུས་པ་ལས་བྱུང་བའོ། །
མཐུན་ཚོགས,ཐུན་མོང་གི་བྱ་གཞག་གང་ཞིག་འཕེལ་རྒྱས་གཏོང་བའི་ཆེད་དུ་བཙུགས་པའི་མང་ཚོགས་ཀྱི་ཚོགས་པ་ཞིག་གོ །
མཐུན་འཇུག,སྤྱི་ཚོགས་འབྲེལ་འདྲིས་ཀྱི་ཕན་ཚུན་ལ་གུས་ལན་གཏོང་བ་སོགས་གཞན་དང་མཐུན་པར་འཇུག་པའོ། །
མཐུན་ལེན,དངུལ་བཅོལ་ས་གཅིག་ཏུ་དངུལ་བཅོལ་རྗེས་དེ་དང་རིགས་གཅིག་མཚུངས་ཀྱི་དངུལ་ཁང་གི་དངུལ་བཅོལ་ས་གང་ནས་ཀྱང་དངུལ་ལེན་ཆོག་པའི་བྱ་ཐབས་ཤིག་གོ །
མཐེབ་ཐུག,གྲོ་ཕྱེ་བརྫིས་མ་གླེབ་ཅིང་འབྲེང་བ་ལྟར་དཔྱངས་ནས་མཐེབ་གཅོད་བྱས་ཏེ་བཟོས་པའི་ཐུག་པའོ། །
མཐེབ་འཛེར། པར་འཛེར,ཤོག་བུ་དང་རས་སོགས་གྱང་ལྡེབས་སུ་སྦྱོར་བྱེད་ཀྱི་འཛེར་མ་མགོ་ལེབ་མོ་ཅན་ཞིག་གོ །
མཐེབ་སྡེར,འཁྱེར་བདེ་བའི་བརྡ་འཕྲིན་གསོག་ཆས་ཀྱི་རིགས་ཤིག་སྟེ། དབྱིབས་མཐེ་བོང་དང་འདྲ་བས་མཐེབ་སྡེར་ཞེས་བྱའོ། །
མཐེའུ་སྦྲེལ,མི་གཉིས་ཀྱིས་གུང་མཛུབ་བམ་མཛུབ་ཆུང་གང་རུང་ཀྱོ་བ་ལྟར་བཀུག་སྟེ་ཕན་ཚུན་སྦྲེལ་ནས་ཁ་དན་ལ་གནས་ནས་ཕྱི་འགྱོད་མི་བྱེད་པའི་བརྡ་སྟོན་ཚུལ་ཞིག་གོ །
མཐོ་གསར་ལག་རྩལ,དེང་རབས་ཚན་རིག་ལག་རྩལ་ལས་རྣམ་པ་གསར་བའམ་བཟང་གྲས་རྣམས་སོ། །
མཐོ་གློག་སྐུད་པ,མཐོ་གློག་གི་གློག་རྒྱུན་འདྲེན་སའི་སྐུད་པའོ། །
མཐོ་དཔག་རེག་བརྡ,མཁའ་དབྱིངས་དམིགས་འབེན་གྱི་མཐོ་ཚད་དཔོག་བྱེད་ཀྱི་རེག་བརྡ་ཞིག་གོ །
མཐོ་དམན་གདང༌,ལུས་རྩལ་སྦྱོང་བྱེད་ཀྱི་འཕྲེད་གདང་མཐོ་དམན་མི་འདྲ་བ་གཉིས་ཅན་ནོ། །
མཐོ་མཆོང༌,ལུས་རྩལ་གྱི་རྣམ་གྲངས་ཤིག་སྟེ། གྱེན་དུ་འཕགས་ཚད་དམ་མཆོང་རྩལ་འགྲན་སྟངས་སོ། །
མཐོ་ཚད། མཐོ,དངོས་པོ་གང་རུང་གི་འོག་ནས་སྟེང་གི་བར་གྱི་ཚད་དོ། །
མཐོ་འབྲིང༌,མཐོ་རིམ་སློབ་འབྲིང་གི་བསྡུས་མིང་ངོ༌། །
མཐོ་རིམ,ཚད་དང་རིམ་པ་མཐོ་བའོ། །
མཐོ་རིམ,སྤུས་ཚད་དང་ནུས་པ་སོགས་ཚད་མཐོ་ཙམ་ཡོད་པའི་དངོས་པོའི་རིགས་སོ། །
མཐོ་རིམ་རང་རྒྱུགས,མཐོ་རིམ་སློབ་གསོའི་རང་སྦྱོང་རྒྱུགས་སྤྲོད་ཅེས་པའི་ཚིག་སྡུད་དོ། །
མཐོ་རིམ་སྨན་པ། མཐོ་སྨན,མཐོ་རིམ་གསོ་རིག་སློབ་གསོ་ཐོབ་པའམ་དེ་དང་མཚུངས་པའི་ཡོན་ཚད་ཡོད་པ་དང༌། རྒྱལ་ཁབ་ཀྱི་འཕྲོད་བསྟེན་སྡེ་ཁག་གི་ཞིབ་བཤེར་ཚད་གཞིར་ལོངས་པའི་སྨན་བཅོས་འགན་ཁུར་ལེན་པའི་སྨན་ལས་མི་སྣའོ། །
མཐོ་རིམ་སློབ་གསོ,འབྲིང་རིམ་སློབ་གསོའི་རྨང་གཞིའི་སྟེང་ནས་ཆེད་ལས་ཀྱི་ཤེས་རིག་དང་ལག་རྩལ་ཅན་གྱི་མི་སྣ་གསོ་སྐྱོང་བྱེད་པའི་སློབ་གསོའོ། །
མཐོ་རིམ་སློབ་གསོའི་རང་སྦྱོང་རྒྱུགས་སྤྲོད,རང་སྦྱོང་བྱས་ནས་མཐོ་རིམ་སློབ་གསོའི་ཡོན་ཚད་ལ་སླེབས་ཤིང་རྒྱལ་ཁབ་རིམ་པའི་མཐར་ཕྱིན་དཔང་རྟགས་ཅན་གྱི་མི་སྣ་གསོ་སྐྱོང་བྱེད་པའི་རྒྱུགས་སྤྲོད་ལམ་ལུགས་ཤིག་གོ །
མཐོ་རྒྱུགས,མཐོ་རིམ་སློབ་གྲྭའི་སློབ་མ་འོས་བསྡུའི་རྒྱུགས་སྤྲོད་ལེན་ནོ། །
མཐོ་རླབས,༡ རྒྱ་མཚོའི་རླབས་འཕེལ་འགྲིབ་གཉིས་ལས་འཕེལ་བའི་མཐོ་ཚད་ལ་སླེབ་པ་དང༌། ༢ བྱ་དངོས་གང་རུང་འཕེལ་བ་ཡང་རྩེར་སོན་པའོ། །
མཐོ་སྒང༌,སྤྱིར་བཏང་དུ་མཚོ་འཕགས་སྨི་ལྔ་བརྒྱ་ཡན་ཟིན་ཅིང་ས་བབས་ཀྱི་ངོས་ཅུང་མཉམ་ལ་རྒྱ་ཆེ་བའི་ས་ཁུལ་ཏེ། འཛམ་གླིང་ན་ཆེས་མཐོ་བའི་མཐོ་སྒང་ནི་མདོ་དབུས་མཐོ་སྒང་ཡིན་ནོ། །
མཐོང་ཁྲ,ངོས་སུ་ཡི་གེ་ཨིས(Ｅ)ཆེ་ཆུང་མི་འདྲ་བ་དུ་མ་ཆེ་ནས་ཆུང་བའི་གོ་རིམ་ལྟར་བསྒྲིགས་ཡོད་པའི་མིག་གི་མཐོང་ནུས་ཀྱི་ཤུགས་ཚད་འཇལ་བའི་ཆེད་སྤྱད་ཤོག་ཁྲ་ཞིག་གོ །
མཐོང་ནུས་བརྟག་དཔྱད,མིག་གིས་གཟུགས་མཐོང་བའི་ནུས་ཤུགས་ཀྱི་ཚད་བརྟག་དཔྱད་བྱེད་པའོ། །
མཐོང་བ,མིག་གིས་མཐོང་བ་དང་ཚོར་བ་སོགས་སོ། །
མཐོང་བྱེད་དབང་རྩ,རིམ་པ་གཉིས་པའི་ཀླད་པའི་དབང་རྩ་སྟེ། བར་ཀླད་ཀྱི་མས་ཞབས་ནས་འབྱུང་ཞིང་མར་སྣེ་མིག་རིལ་གྱི་མཐོང་བྱེད་དྲྭ་སྐྱི་ལ་གྲམས་ཏེ་གནས་པ་ཞིག་གོ །
མཐོང་བྱེད་དྲྭ་སྐྱི,མིག་འབྲས་ལ་སྐྱི་རིམ་གསུམ་ཡོད་པ་ལས་ཆེས་ནང་མ་སྟེ། དབང་རྩ་ལས་གྲུབ་ཅིང་ཕྱི་ནས་ཁྲག་རྩའི་སྐྱི་མོ་དང་འབྲེལ་ལ་ནང་ན་ཤེལ་ལྟར་དྭངས་པའི་མིག་འབྲས་ཡོད་པས་འོད་ཕོག་པ་ཚོར་ལེན་བྱེད་པའི་གནས་སོ། །
མཐོང་མཆན,ཁྲོལ་མཆན་བཀོད་པའི་དཔང་ཡིག་གོ །
མཐོང་ཚད,དབང་པོ་ཐ་མལ་དུ་གནས་པའི་མིག་གིས་བལྟ་བར་བྱ་བའི་དངོས་པོ་གཞན་དང་མ་འདྲེས་པར་གསལ་པོར་མཐོང་ཐུབ་པའི་རྒྱང་ཐག་རིང་ཐུང་གི་ཚད་དོ། །
མཐོང་ཚོར,ཕྱི་རོལ་གྱི་དངོས་པོའི་གཟུགས་བརྙན་རྣམས་མཐོང་བྱེད་དྲྭ་སྐྱི་ལ་ཕོག་པ་ལས་བྱུང་བའི་མིག་གི་ཚོར་ཤེས་སོ། །
མདངས་གསོ་ཟིལ་ཆུ། མདངས་ཟིལ,གདོང་ལ་བྱུག་ན་ཤ་ལྤགས་ཀྱི་མདངས་གསོ་བར་ནུས་པའི་བྱུག་ཆུ་ཞིག་གོ །
མདའ་གཤོག,འཕུར་མདའ་སོགས་ཀྱི་ཐོག་ཏུ་ཡོད་པའི་གཤོག་པའོ། །
མདའ་འབེན,མདའ་བསྣུན་སའི་དམིགས་ཡུལ་ལམ་འབེན་ནོ། །
མདའ་ཡབ,ཁང་པའི་རྩིགས་གྱང་སྟེང་གི་ཕྱི་རོལ་ཏུ་ཐོན་པའི་དྲ་འགེབ་བམ་མདའ་ཡབ་བོ། །
མདུང་རྒོད,ཟོར་མཆུའི་རྒྱུ་ལི་དང་ལྕགས་སོགས་ལས་བྱས་ཤིང་ཡུ་བར་ཤིང་དབྱུག་རིང་པོ་སྤྲད་པའི་ཟོར་བའི་དབྱིབས་ཅན་གྱི་གནའ་བོའི་མཚོན་ཆ་ཞིག་གོ །
མདུན་དུ་སླེབས,དགྲ་དང་འཇིགས་པ་སོགས་མདུན་དུ་སླེབས་པའོ། །
མདུན་ཕྱོགས་ཉི་ཁྱམས,ཁང་པ་རྣམས་ཀྱི་མདུན་ངོས་སུ་ཡོད་པའི་ཉི་ཁྱམས་སམ་ཉི་རའོ། །
མདུན་མ,༡ འཐབ་ར་མདུན་མ་དང༌། ༢ ཚན་རིག་ཞིབ་འཇུག་དང་ཐོན་སྐྱེད་དང་སློབ་ཁྲིད་སོགས་ཀྱི་བྱེད་སྒོར་དངོས་སུ་ཞུགས་པའི་ལས་གནས་སོ། །
མདུན་འཁོར་སྐུལ་སྐྱོད,ཁྱོགས་འཁོར་སོགས་ཀྱི་འཁོར་ལོ་མདུན་མ་བསྐོར་ཏེ་བསྐྱོད་པའོ། །
མདུན་འཁོར,རླངས་འཁོར་སོགས་ཀྱི་མདུན་ཕྱོགས་སུུ་ཡོད་པའི་འཁོར་ལོའོ། །
མདུན་སྒོ,མདུན་ཕྱོགས་ཀྱི་སྒོའོ། །
མདུན་སྒྲོན,རླངས་འཁོར་སོགས་ཀྱི་མདུན་ཕྱོགས་ཀྱི་གློག་སྒྲོན་ནོ། །
མདེའུ་གྲི,རྩེ་མོ་མདེའུ་རྩེ་དང་འདྲ་བའི་གྲི་ཐུང་གི་རིགས་ཤིག་གོ །
མདེའུ་ཞགས,མདེལ་ལུང་དུ་ཐག་པ་བཏགས་ཏེ་ཞགས་པ་ལྟར་དུ་འཕེན་པར་བྱ་བའི་མཚོན་ཆ་ཞིག་གོ །
མདོ་གནད,གཞུང་སོགས་ཀྱི་བརྗོད་བྱ་ཡོངས་རྫོགས་ལས་མདོ་གཅིག་ཏུ་བསྡུས་པའི་གནད་དོ། །
མདོ་དབུས་གཞུང་ལམ,མདོ་སྨད་ཟི་ལིང་ནས་དབུས་ལྷ་སའི་བར་གྱི་གཞུང་ལམ་མོ། །
མདོ་དབུས་མཐོ་སྒང༌,འཛམ་གླིང་གི་མཚོ་འཕགས་ཆེས་མཐོ་བའི་གནས་ཏེ། རྒྱ་ཁྱོན་ལ་སྤྱི་ལེ་གྲུ་བཞི་མ་ས་ཡ་གཉིས་དང་འབུམ་ཕྲག་ལྔ་ཙམ་ཡོད་པ་དང་ཆ་སྙོམས་ཀྱི་མཚོ་འཕགས་བཞི་སྟོང་ཡན་ཆད་ཡིན་ལ། ཨེ་ཤ་ཡའི་གླིང་གི་ཆུ་ཀླུང་ཆེན་པོ་དུ་མའི་འབྱུང་ཁུངས་སུ་གྱུར་ཡོད་དོ། །
མདོ་དབུས་ལྕགས་ལམ,མདོ་སྨད་ཟི་ལིང་ནས་དབུས་ལྷ་སའི་བར་གྱི་ལྕགས་ལམ་མོ། །
མདོ་འགྱེད,དྲ་བའི་བསྒྲིག་ཆས་ཤིག་སྟེ། དན་གྲངས་རྣམས་བསྒྲིག་ཆས་ཀྱི་མདོ་གཅིག་བརྒྱུད་ནས་རྩིས་འཕྲུལ་དང་དྲ་བ་སོ་སོར་འགྱེད་བྱེད་ཀྱི་ཆེད་བཀོལ་འཕྲུལ་ཆས་ཤིག་གོ །
མདོ་འཛིན་པ,བྱེད་སྒོ་གང་ཞིག་གི་བཀོད་སྒྲིག་འགན་འཛིན་བྱེད་མཁན་ནོ། །
མདོ་རུས,ལུས་ཀྱི་འདོམས་སྦྲེལ་བྱེད་ཀྱི་རུས་པའོ། །
མདོ་རྩ,རྩོམ་ཡིག་སོགས་ཀྱི་ནང་དོན་བརྒྱུད་རིམ་དང་ལྡན་པའི་སྒོ་ནས་བསྒྲིགས་པའི་མདོ་དོན་གྱི་རྩ་གནད་དམ་འཆར་གཞི་སོགས་ཀྱི་དོན་རྩ་གནད་བསྡུས་སོ། །
མདོག་ཚོར,ཁ་དོག་གི་འོད་མི་འདྲ་བ་དག་མིག་གི་མཐོང་སྐྱི་ལ་འཕོས་པ་ལས་བྱུང་བའི་ཚོར་བའོ། །
མདོག་འགྱུར་མིག་ཤེལ། འགྱུར་ཤེལ,ཉི་མའི་འོད་ཀྱིས་མདོག་འགྱུར་བའི་མིག་ཤེལ་ཞིག་གོ །
མདོག་འཚག་ཤེལ,མདོག་ལྡན་སྒྲིབ་མེད་ཀྱི་ཤེལ་ལྷེབ་ཞིག་སྟེ། འོད་མདངས་འགའ་ཞིག་ཕོག་པ་ལས་འོད་མདོག་འགའ་ཞིག་འབྱིན་པར་ནུས་ལ། པར་བརྙན་ལེན་པའི་སྐབས་སུ་འོད་མདངས་འགའ་ཞིག་བེད་སྤྱད་ནས་པར་བརྙན་གྱི་མདོག་སྙོམས་སྒྲིག་བྱེད་ཅིང༌། རྒྱན་དུ་བཀོལ་བ་ནི་ཁ་དོག་སེར་པོ་དང་ལྗང་སེར་རོ། །
མདོག་རྒྱུ,སྐྱེ་བཅས་ཕུང་པོ་དག་ཁ་དོག་མི་འདྲ་བ་སྣ་ཚོགས་དང་ལྡན་པར་བྱེད་པའི་རྫས་ཏེ། མེ་ཏོག་དམར་པོ་ལ་མདོག་རྒྱུ་དམར་པོ་ཡོད་པ་ལྟ་བུའོ། །
མདོག་རྨོངས,མིག་ཤེས་ཀྱིས་ཁ་དོག་གི་ཁྱད་པར་ཇི་བཞིན་འབྱེད་མི་ནུས་པའི་ནད་རིགས་ཤིག་སྟེ། དམར་པོ་དང་ལྗང་ཁུ་གཉིས་ཀྱི་ཁ་དོག་མི་ཕྱེད་པ་དག་ལ་དམར་ལྗང་མདོག་རྨོངས་པ་དང༌། ཁ་དོག་གི་སྐྱ་ཤས་དང་ནག་ཤས་ཙམ་མ་གཏོགས་ཚོན་མདོག་གི་ཁྱད་པར་འབྱེད་མི་ནུས་པ་ལ་ཡོངས་རྫོགས་མདོག་རྨོངས་པ་ཞེས་བརྗོད་དེ། ཕལ་ཆེར་ལྷན་སྐྱེས་སུ་བྱུང་བའི་ནད་དོ། །
མདོང་ཁེབས,ཤེད་འཕྲུལ་གྱི་དབུགས་མདོང་དག་གི་ཡས་ནས་དགབ་པར་བྱ་བའི་ཁ་ལེབ་ཅིག་གོ །
མདོང་གདན,དབུགས་མདོང་རྣམས་གཞུག་སའི་ཁོག་གདན་ནོ། །
མདོང་གྱོ། ཕོ་གྱོ,ཁང་པའི་གྱོ་ཐོག་གི་ཡས་ནས་མར་དགབ་བྱའི་སྨྱུག་དུང་གི་དུམ་བུ་ཕྱེད་དུ་བཀས་པ་ལྟ་བུའི་དབྱིབས་ཅན་གྱི་རྫ་གྱོ་ཞིག་གོ །
མདོང་བཞི་པ,དབུགས་མདོང་བཞི་ཅན་གྱི་ཤེད་འཕྲུལ་དང་ལྡན་པའི་རླངས་འཁོར་སོགས་སོ། །
མདོང་ཤུབས,རླངས་འཁོར་སོགས་ཀྱི་ཤེད་འཕྲུལ་གྱི་དབུགས་མདོང་གི་ནང་དུ་གཞག་པར་བྱ་བའི་ནང་གི་ཤུབས་ལྟ་བུའོ། །
མན་ཕྱུ,མན་རིགས་བུད་མེད་ཀྱི་གྱོན་པ་རིང་པོ་ཞིག་གོ །
མན་རྡུང་ལེན,རྒྱུད་སྐུད་སྦྲགས་མ་བཞི་ལྡན་གྱི་རོལ་ཆ་ཞིག་སྟེ། དབྱིན་སྐད་དུ(mandolin)ཞེས་སྒྲ་དོན་གཉིས་ཀའི་ཆ་ལས་བསྒྱུར་པའོ། །
མན་རྡུང་ལེན,མན་རྡུང་ལེན་གྱི་འགྲེལ་བར་ལྟོས།
མནའ་ཆིངས,རྒྱལ་ཁབ་ཕན་ཚུན་བར་མནའ་འབྲེལ་འཛུགས་སྐབས་བཞག་པའི་དམ་བཅའི་ཆིངས་ཡིག་གོ །
མནའ་བཞག,རྒྱལ་ཁབ་དང་རྒྱལ་ཁབ་བར་དུ་མནའ་ཆིངས་བཞག་པའོ། །
མནའ་འབྲེལ་མིན་པའི་རྒྱལ་ཁབ,མནའ་འབྲེལ་སྲིད་ཇུས་ལག་ལེན་མི་བྱེད་ཅིང་ཆིངས་འབྲེལ་དུ་མི་ཞུགས་པར་རང་ཚུགས་སུ་གནས་པའི་རྒྱལ་ཁབ་བོ། །
མནའ་འབྲེལ་རྒྱལ་ཁབ,ཕན་ཚུན་བར་ཆིངས་ཡིག་བཞག་ནས་མནའ་མཐུན་གྱི་འབྲེལ་བ་བཙུགས་པའི་རྒྱལ་ཁབ་བོ།།
མནར་ཁྲིམས,གདུག་རྩུབ་ཀྱིས་མནར་གཅོད་ཡ་ང་བ་གཏོང་བའི་ཁྲིམས་ཆད་དོ། །
མཚང་མིང༌། བཏགས་མིང༌,ཟུར་ཟའམ་མཚང་ནས་བརྩམས་ཏེ་ཁ་མཚར་གྱི་ཚུལ་དུ་བཏགས་པའི་མིང་ངོ༌། །
མཚན་ཁྱད། ཕོ་མོ,ཕོ་མོའི་དབྱེ་བའོ།
མཚན་ཁྲོམ,མཚན་མོར་ཉོ་ཚོང་བྱེད་སའི་ཁྲོམ་རའོ། །
མཚན་གསལ་ཆུ་ཚོད,ཨང་གྲངས་དང་སྐར་མདའ་སོགས་ལས་མཚན་མོ་འོད་འབྱིན་ཐུབ་པའི་རྫས་བྱུགས་པའི་ཆུ་ཚོད་ཅིག་གོ །
མཚན་ཉིད་རིག་པ,འཇིག་རྟེན་ལྟ་བ་དང་རིན་ཐང་ལྟ་བ་དང་ཐབས་ཚུལ་སྨྲ་བའི་སྐོར་གྱི་གྲུབ་མཐའ་ཞིག་སྟེ། ཚན་རིག་གི་རིག་པ་སྣ་ཚོགས་པའི་རྨང་གཞིའི་ཐོག་ནས་གྲུབ་ཅིང་དེ་ལ་སྤྱིའི་མཚན་ཉིད་དང་བསམ་མནོ་དང་ཀུན་ལ་ཁྱབ་པ་བཅས་ཀྱི་ཁྱད་ཆོས་དང་ལྡན་ལ། མཚན་ཉིད་རིག་པའི་རྩ་བའི་གནད་དོན་ནི་སེམས་དང་ཕྱི་རོལ་ཡུལ་ལམ་སེམས་དང་བེམ་པོའི་དངོས་པོ་གཉིས་ཀྱི་བར་གྱི་འབྲེལ་བ་ཡིན་ཞིང༌། དེ་ལ་ལྟ་ཚུལ་མི་འདྲ་བ་བྱུང་བའི་དབང་གིས་སེམས་གཙོའི་མཚན་ཉིད་རིག་པ་སྨྲ་བ་དང་དངོས་གཙོའི་མཚན་ཉིད་རིག་པ་སྨྲ་བ་ཞེས་ཕན་ཚུན་ཁ་གཏད་དུ་ལངས་པའི་གྲུབ་མཐའ་ཆེ་ཁག་གཉིས་སུ་བྱུང་ཞིང༌། མི་དང་འཇིག་རྟེན་ཁམས་བར་གྱི་འབྲེལ་བའི་གནད་དོན་ནི་ད་ལྟའི་མཚན་ཉིད་རིག་པའི་ཞིབ་འཇུག་བྱ་ཡུལ་དུ་གྱུར་པའི་གནད་དོན་གལ་ཆེན་ཞིག་ཡིན་ནོ། །
མཚན་ཐུན,ནམ་ཕྱེད་ཀྱི་ཆུ་ཚོད་ཉེར་བཞི་པ་ནས་སྔ་དྲོའི་ཆུ་ཚོད་བརྒྱད་པའི་བར་གྱི་ལས་ཐུན་ནོ། །
མཚན་ཐུན,མཚན་མོར་ལས་ཀ་བྱེད་པའི་དུས་ཐུན་ནོ། །
མཚན་དབྲག,ལུས་ཀྱི་སྐྱེ་འཕེལ་དབང་པོ་དང་བཤང་སྒོའི་བར་གྱི་འདོམས་ཀྱི་མིང་ངོ༌། །
མཚན་མཐུན,ཕོ་དང་ཕོ་འམ་མོ་དང་མོ་ལྟ་བུ་སྟེ་མཚན་གྱི་ཁྱད་པར་འདྲ་བའོ། །
མཚན་མེད་སྐྱེ་འཕེལ,སྐྱེ་འཕེལ་ཕྲ་ཕུང་འདུས་པ་ལ་མ་ལྟོས་པར་རང་ངོས་ནས་རྒྱུད་ཕྱི་མ་བསྐྱེད་ཚུལ་ཞིག་སྟེ། དུས་རྒྱུན་མཐོང་ཏུ་ཡོད་པ་ནི་སོན་ཕུང་སྐྱེ་འཕེལ་དང་མྱུག་འབུས་སྐྱེ་འཕེལ་དང་གྱེར་འཐོར་སྐྱེ་འཕེལ་རྣམས་ཡིན་ལ། དེ་ཡང་རྩི་ཤིང་གི་རྩ་བ་དང་གཞུང་རྟ་དང་ལོ་མ་དག་ས་བོན་འཛུགས་པ་དང༌། ས་འོག་ཏུ་སྦ་བ་དང་མཐུད་སྦྱོར་བྱེད་པ་སོགས་ཀྱི་ཐབས་ལ་བརྟེན་ནས་སྐྱེད་པར་བྱེད་དོ། །
མཚན་མོའི་འཚོ་བ,མཚན་མོའི་འདུ་འཛོམས་དང་མཐུན་འཇུག་དང་རིག་གནས་རོལ་རྩེད་སོགས་ཀྱི་བྱེད་སྒོའོ། །
མཚན་འཁོར,མཚན་མོར་འགྲོ་བསྐྱོད་བྱེད་པའི་མེ་འཁོར་རོ། །
མཚན་འཁྲབ,མཚན་འཁྲབ་ཀྱི་འགྲེལ་བར་ལྟོས།
མཚན་འཁྲབ,ཟློས་གར་དང་གློག་བརྙན་སོགས་མཚན་མོར་འཁྲབ་སྟོན་བྱེད་པའི་འཁྲབ་ཐེངས་སོ། །
མཚན་རྩེད་ཁང༌,གྲོང་ཁྱེར་དུ་མི་རྣམས་ཀྱིས་མཚན་མོར་ངལ་གསོ་བྱེད་པ་དང་རོལ་རྩེད་བྱེད་སྒོར་ཞུགས་པའི་ཚོང་གཉེར་རང་བཞིན་གྱི་བྱེད་སྒོ་སྤེལ་གནས་སོ། །
མཚན་སྐྱི། ནེའུ་སྐྱི,གྲོང་ཆོས་ཀྱིས་མ་གོས་པའི་བུད་མེད་རྣམས་ཀྱི་མཚན་མའི་ནང་ངོས་ཀྱི་མཐའ་འཁོར་དུ་ཡོད་པའི་སྐྱི་མོ་སྲབ་མོ་ཞིག་གོ །
མཚན་སྦྱོང,སློབ་གྲྭའི་སློབ་མ་རྣམས་ཀྱི་དགོང་མོའམ་མཚན་མོའི་དུས་ཀྱི་རང་སྦྱོང་ངོ༌། །
མཚན་སྲིན,སྲིན་ནད་ལས་བསྐྱེད་པའི་ཕོ་མོའི་གསང་མཚན་གྱི་གཅིན་ལམ་གཉན་ནད་འགོ་སླ་བ་ཞིག་གོ །
མཚན་སློབ,མཚན་མོར་སློབ་ཚན་འཚོགས་པའི་སློབ་གྲྭའོ། །
མཚམས་ཕྱི,རྒྱལ་ཁབ་བམ་ས་ཁུལ་གྱི་ཁོངས་མཚམས་ཀྱི་ཕྱི་རོལ་ལོ། །
མཚམས་འཁྲབ,ཟློས་གར་སོགས་ཀྱི་འཁྲབ་ཚན་སྔ་ཕྱིའི་བར་མཚམས་མཐུད་བྱེད་ཀྱི་འཁྲབ་ཚན་བསྡུས་པ་ཞིག་གོ །
མཚམས་འབྱེད,རྒྱལ་ཁབ་དང་ས་ཁུལ་སོགས་ཀྱི་མཐའི་མཚམས་སོ་སོར་འབྱེད་པའོ། །
མཚམས་འཛིན,ཡིག་ཆ་ལྟ་ཀློག་གི་ལྡེབ་མཚམས་འཛིན་བྱེད་དུ་བཀོད་པའི་རྟགས་སོ། །
མཚམས་རྟགས,དབྱངས་རྟའི་ཨང་ཀིའི་ནང་དུ་རོལ་དབྱངས་ཀྱི་བར་མཚམས་གཅོད་ཡུན་མཚོན་པའི་རྟགས་ཤིག་གོ །
མཚམས་རྟོག་འབྱེད,བཤེར་འཇལ་བྱས་ཏེ་ས་མཚམས་གཏན་འཁེལ་བྱེད་པའོ། །
མཚམས་སྤྲིན,ཞོགས་པ་དང་དགོང་ཁའི་ཉི་ཟེར་ཕོག་པའི་ཁ་དོག་དམར་སེར་ཅན་གྱི་སྤྲིན་ནོ། །
མཚམས་སྦྲེལ,ཕྱོགས་གཉིས་སྦྲེལ་བར་བྱེད་པའི་མིའམ་བྱ་བའོ། །
མཚལ་ཡིག,དཔལ་འབྱོར་བྱེད་སྒོའི་ཁྲོད་དུ། ཚུར་ཡོང་སྒོ་ལས་ཕར་གཏོང་སྒོ་ཆེ་བའི་མཚོན་བྱེད་དེ། ཐོ་རུ་འགོད་སྐབས་གྲངས་འབོར་གྱི་ཨང་ཀི་མཚལ་མདོག་ཏུ་བྱེད་པས་དེ་ལྟར་གྲགས་སོ། །
མཚུངས་བསྒྱུར,ཕན་ཚུན་ཐ་དད་པའི་མིའམ་དངོས་པོ་རིགས་གཉིས་རིམ་བཞིན་གཅིག་མཚུངས་སུ་བསྒྱུར་བའོ། །
མཚུངས་སྒྱུར་སྲིད་ཇུས,མི་རིགས་ལ་དབང་སྒྱུར་བྱེད་མཁན་གྱི་དབང་སྒྱུར་པས་མི་རིགས་ཀྱི་ཁྱད་ཆོས་རྩ་མེད་དུ་གཏོང་བའི་ཆེད་དུ་སྤེལ་བའི་སྲིད་ཇུས་ཤིག་སྟེ། མི་རིགས་ཤིག་ལ་དཔེ་བྱས་ནས་མི་རིགས་གཞན་ཞིག་ལ་རང་གི་སྐད་ཡིག་བེད་སྤྱོད་བྱེད་དུ་མི་འཇུག་པ་དང་ཡུལ་སྲོལ་གོམས་གཤིས་སྒྱུར་བ་དང་ཆབ་སྲིད་དང་དཔལ་འབྱོར་དང་རིག་གནས་ཀྱི་མནར་གཅོད་ལ་བརྟེན་ནས་བཙན་ཐབས་ཀྱིས་མི་རིགས་དེའི་ངོ་བོ་སྒྱུར་བར་བྱེད་པའོ། །
མཚེ་མ,མའི་མངལ་ནས་བྱིས་པའམ་ཕྲུ་གུ་གཉིས་སོགས་ལྷན་ཅིག་ཏུ་སྐྱེས་པའོ། །
མཚེ་འཕྲིན,བར་ཐག་ངེས་ཅན་ཞིག་གི་མཚམས་སུ་ཕན་ཚུན་ལ་སྐད་ཆ་བཤད་ཆོག་པའི་འཕྲིན་གཏོང་བྱེད་ཀྱི་མཁོ་ཆས་ཤིག་སྟེ། དེ་ལ་སྐུད་ཡོད་དང་སྐུད་མེད་གཉིས་ཡོད་དོ། །
མཚེ་ལྡུམ,ཤིང་ཕྲན་གྱི་རིགས། སྡོང་བུ་ཕྲ་རིང་ཚིགས་ཅན་ལོ་མ་སག་ལྷེབ་དབྱིབས་ཁ་དོག་དམར་སྨུག་འབྲས་བུ་དམར་པོ་ཟླུམ་རིལ་ཐོགས་པ་ཞིག་སྟེ། ནང་གསེས་བྲག་མཚེ་སོགས་བཞི་ཙམ་ཕྱེ་ཡང་སྡོང་བུ་སྨྱུག་ཚིགས་ཅན་དང་བཙིར་ན་ཁུ་བ་དམ་ཚི་ཅན་འོང་བ་ཐུན་མོང་གི་ཁྱད་ཆོས་སུ་བྱེད་ཅིང༌། སྡོང་བུ་ལས་མཚེ་ལྡུམ་རྒྱུ་ཞེས་པ་ལེན་ཆོག་པར་བཤད་དོ། །
མཚེར་བ,མི་སོགས་མཐོ་རིམ་སྲོག་ཆགས་ཀྱི་དོན་སྣོད་ཀྱི་ཡ་གྱལ་ཕོ་བའི་གཡོན་ངོས་སུ་གནས་པ་ལྕེའི་དབྱིབས་དང་མཚུངས་ཤིང་ཁ་དོག་དམར་སྨུག་གཙོ་བོ་ཁྲག་གི་ཕྲ་ཕུང་སྐྱེད་ཅིང་ཚིལ་དང་སྤྲི་དཀར་སོགས་ཚབ་བརྗེ་སྙོམ་སྒྲིག་གི་བྱེད་ལས་ཅན་ཞིག་གོ །
མཚོ་ཁུགས,སྐམ་སའི་བར་དུ་བསྲིངས་པའི་མཚོའི་ཆ་ཤས་སོ། །
མཚོ་ཁྱི,འོ་འཐུང་སྲོག་ཆགས་ཀྱི་རིགས་ཏེ་མགོ་ཟླུམ་པོ་སུག་བཞི་དང་རྔ་མ་ཐུང་བ། སྤུ་མདོག་སྨུག་པོའམ་ནག་པོ། རྒྱུན་པར་རྒྱ་མཚོའི་ནང་དུ་གནས་ཤིང་སྐམ་སར་ཡང་བགྲོད་ཐུབ་པ་ཞིག་གོ །
མཚོ་གདུགས,རྒྱུ་ཁོག་འདྲེས་མའི་སྲོག་ཆགས་ཀྱི་རིགས་ཏེ། རྒྱ་མཚོར་གནས་ཤིང་ལུས་པོ་གདུགས་ཀྱི་དབྱིབས་དང་འདྲ་ལ། ནང་དབུས་སུ་ཁ་དང་མཐའ་གཤམ་ནས་ཡན་ལག་མང་དུ་འཕྱང་བས་ཟས་འཚོལ་ཞིང་རང་སྲུང་བྱེད་པ་ཞིག་ཡིན་ཞིང་ནང་གསེས་རིགས་མང་དུ་ཡོད་དོ། །
མཚོ་གཟིག,འོ་འཐུང་སྲོག་ཆགས་ཀྱི་རིགས་ཤིག་སྟེ། ལུས་དབྱིབས་ཉ་དང་ཅུང་འདྲ་ལ་ལག་པ་ཉ་ཡི་རྫིའུ་དང་འདྲ་བ་མཇུག་མ་མདུན་ཕྱོགས་སུ་དཀྱོག་ཏུ་མེད་པ། རྒྱབ་ཀྱི་ཁ་དོག་སྔོ་ནག་ལ་སྨུག་ཐིག་བཀྲ་བ། རྟག་པར་ཆུ་ལ་གནས་ཤིང་སྐམ་སར་འོངས་ནས་ཕྲུ་གུ་སྐྱེད་པ་ཞིག་གོ །
མཚོ་གླང༌,མཚོར་གནས་འོ་འཐུང་སྲོག་ཆགས་ཀྱི་རིགས་ཏེ། ལུས་བོངས་ཆེ་ལ་མདོག་ཁམ་ནག་གི་ཞད་ཆེ་བ། མིག་ཆུང་ལ་རྣ་གཤོག་མེད་པ་ཡ་མཆུར་གླང་ཆེན་གྱི་མཆེ་བ་ལྟ་བུ་རིང་པོ་སྐྱེས་པ་ཞིག་གོ །
མཚོ་དམག,རྒྱ་མཚོའི་ཐོག་ཏུ་དམག་འཐབ་བྱེད་པའི་དམག་མིའོ། །
མཚོ་དོན་འཁོར་སྐར,མཚོ་ཐོག་ཏུ་སྐྱོད་བཞིན་པའི་གྲུ་གཟིངས་སོགས་ཀྱི་གནས་ཚུལ་བརྟག་དཔྱད་བྱེད་པའི་སྲུང་སྐར་རོ། །
མཚོ་དོན་སྐར་འཕྲིན,མཚོ་ཐོག་གི་གནས་ཚུལ་རྣམས་འཁོར་སྐར་གྱིས་འཕྲིན་བརྡའི་ལམ་ནས་གཏོང་བའོ། །
མཚོ་ཕག,མཚོར་གནས་འོ་འཐུང་སྲོག་ཆགས་རིགས་ཏེ། ལུས་ཚད་མིའི་འདོམ་གང་ཡས་མས་ལ་མདོག་སྔོ་ནག་དང་སྣ་བུག་མགོ་ཐོག་ཏུ་དོད་ཅིང་ལག་པ་གཉིས་ཉ་ཡི་རྫིའུ་ལྟར་གྱུར་པས་སྐམ་སར་ལྟོ་བས་འཕྱེ་བ་ཞིག་གོ །
མཚོ་བལ,མཚོ་འོག་གི་བྲག་རྡོ་སོགས་ལ་འབྱར་ནས་སྐྱེ་བའི་འབོལ་ཞིང་སོབ་པའི་དམའ་རིམ་སྲོག་ཆགས་ཆུའི་སྐྱེ་ལྡན་དངོས་པོ་གཞིབ་ཟས་སུ་བྱེད་པ་ཞིག་གོ །
མཚོ་བྲག,མཚོ་གཏིང་དང་མཚོ་འགྲམ་གྱི་བྲག་རིའོ། །
མཚོ་ཚལ,རྒྱ་མཚོ་ལས་བྱུང་ཞིང་བཟར་རུང་བའི་སྔོ་ཚལ་ཞིག་གོ །
མཚོ་ཟས་གསར་བ། མཚོ་སོས,རྒྱ་མཚོ་ལས་བྱུང་བའི་ཁ་ཟས་སོས་པའམ་གསར་བའི་རིགས་སོ། །
མཚོ་འགག,སྐམ་ས་དུམ་བུ་གཉིས་ཀྱི་བར་དུ་ཚུད་ཅིང་སྣེ་གཉིས་ཀྱི་མཚོ་ཕན་ཚུན་སྦྲེལ་བྱེད་ལྟ་བུར་གྱུར་པའི་མཚོ་ལམ་དོག་མོའོ། །
མཚོ་འགྲམ། མཚོ་ངོགས,རྒྱ་མཚོའི་མཐའ་དང་འབྲེལ་བའི་སྐམ་སའོ། །
མཚོ་འཕགས,རྒྱ་མཚོའི་སྙོམས་ངོས་ལས་ཡར་འཕགས་པའི་ཚད་དམ་མཐོ་བའི་ཚད་དོ། །
མཚོ་འཕྱུར། མཚོ་འཁྱོམ,རྒྱ་མཚོའི་འོག་ཏུ་ས་ཡོམ་བྱུང་བ་དང་མེ་རི་འཕྱུར་བ་དང་རྒྱ་མཚོ་རླུང་གིས་སྐྱོམ་པ་སོགས་ཀྱི་རྐྱེན་གྱིས་མཚོ་རླབས་ཆེན་པོ་དྲག་ཏུ་འཕྱུར་བའི་འཇིགས་པ་ཞིག་གོ །
མཚོ་འབུ་ཤྭ་མོ། མཚོ་གདུགས,རྒྱ་མཚོར་གནས་པའི་རྒྱུ་ཁོག་འདྲེས་མའི་སྲོག་ཆགས་ཤིག་སྟེ། ལུས་ཤ་མོ་དང་འདྲ་ལ་རྐྱོང་སྐུམ་གྱིས་འགྲོ་ཞིང་ཁ་བརྒྱད་དང་ལྡན་པ་ཞིག་གོ །
མཚོ་འབུ་སྐར་མ། མཚོ་སྐར,མཚོ་བྲག་གི་སྲུབས་བར་ན་གནས་ཤིང་ཕལ་ཆེར་དབྱིབས་ལེབ་མོ་སྐར་མ་ཟུར་ལྔ་དང་འདྲ་ལ་པགས་ངོས་སུ་རྡོ་ཐལ་གྱི་ཚེར་མས་གཡོགས་པའི་སྲོག་ཆགས་ཤིག་གོ །
མཚོ་འོག་གློག་ཐག,མཚོ་འོག་བརྒྱུད་ནས་དྲངས་པའི་གློག་ཐག་གོ །
མཚོ་རྒང༌,མཚོར་གནས་སྲོག་ཆགས་ཚེར་ལྤགས་ཅན་གྱི་རིགས་ཏེ། ལུས་དབྱིབས་ཟླ་གམ་དང་སྙིང་དབྱིབས་དང་འཁུར་བ་སྲབ་མོའི་དབྱིབས་ཅན་སོགས་ཡོད་ལ་ལུས་ཧྲིལ་པོར་བུ་ག་བཅུ་དང་ལྡན་ཞིང་ལྔ་ལས་སུག་པ་ལྟ་བུ་རྐྱོང་བ། སྟེང་དབུས་སུ་ཁ་དང༌། འོག་དབུས་སུ་བཤང་ལམ་ཡོད་པ་ཞིག་གོ །
མཚོ་རྟ,རྒྱ་མཚོའི་ཉའི་རིགས་ཤིག་སྟེ། ལུས་ཀྱི་རིང་ཚད་ལ་བརྒྱ་ཆའི་སྨི ༥～༣༣ ཙམ་ཡོད་པ། མགོ་དང་མཇིང་པ་རྟ་མགོའི་དབྱིབས་དང་མཚུངས་ཤིང་མཇུག་མ་སྦྲུལ་ལྟར་རྐྱོང་འདྲིལ་དང་འགྲེང་འགྲོས་བྱེད་པ་ཞིག་གོ །
མཚོ་རླབས་གློག་ཚུགས,རྒྱ་མཚོའི་རླབས་ཤུགས་ལ་བརྟེན་ནས་གློག་འདོན་པའི་ས་ཚུགས་སོ། །
མཚོ་རླུང་ཆེན་པོ,དྲག་ཤུགས་ཧ་ཅང་ཆེ་བའི་མཚོ་རླུང་ཞིག་ཡིན་ཏེ། གནམ་གཤིས་རིག་པ་ལྟར་ན་རླུང་རིམ་པ་བཅུ་གཉིས་ལས་ཀྱང་བརྒལ་བར་ངོས་འཛིན་ནོ། །
མཚོ་རླུང་དྲག་པོ། མཚོ་རླུང༌,བྱང་ཞི་བདེའི་རྒྱ་མཚོའི་ནུབ་ངོས་དང་ལྷོ་ཕྱོགས་རྒྱ་མཚོའི་མཚོ་ཐོག་གི་ཚ་ཁུལ་ནས་བྱུང་བའི་གནོད་པ་ཅན་གྱི་རླུང་འཁྱིལ་ཆེན་པོ་ཞིག་སྟེ། འཛམ་གླིང་གནམ་གཤིས་རྩ་འཛུགས་ཀྱིས ༡༩༨༩ ལོར་རླུང་ཤེད་རིམ་པ ༡༢ ཡན་དུ་སླེབས་པའི་དེ་འདྲའི་རླུང་འཁྱིལ་ལ་མཚོ་རླུང་དྲག་པོ་ཞེས་གཏན་འབེབས་བྱས་ཤིང་མཚོ་རླུང་དྲག་པོ་དེའི་རྒྱུ་ལམ་ཀུན་ཏུ་དྲག་ཆར་དང་རླབས་ཕྲེང་ཤུགས་དྲག་ཅན་འབྱུང་ངོ༌། །
མཚོ་ལམ,རྒྱ་མཚོའི་ཐོག་གི་གྲུ་ལམ་མོ། །
མཚོ་སེང༌,མཚོར་གནས་འོ་འཐུང་སྲོག་ཆགས་ཀྱི་རིགས་ཏེ། ལུས་བོངས་ཅུང་ཆེ་བ། སུག་པ་ཉ་ཡི་རྫིའུ་དང་འདྲ་ལ་གཞུག་སུག་གིས་ལུས་ལ་ཁ་ལོ་སྒྱུར་ནུས་ཤིང༌། ལུས་ཡོངས་སུ་སྤུ་རྩིང་པོས་ཁྱབ་པ། ཕོའི་རིགས་ཀྱི་ཁོག་སྟོད་དང་མཇིང་བར་སྤུ་རིང་པོ་སྐྱེས་པས་སེང་གེ་དང་ཅུང་འདྲ་ཞིང་ཉ་དང་འགྲོན་བུའི་རིགས་ཟས་སུ་བྱེད་པ་ཞིག་གོ །
མཚོ་སྐོར་དམག་གྲུ,གཡུལ་འགྱེད་ཀྱི་མཁོ་ཆས་སྣ་ཚོགས་ལྡན་ཞིང་རྒྱང་རིང་དུ་སྐྱོད་ཐུབ་པའི་དམག་གི་སྲུང་གྲུ་ཆེན་པོ་ཞིག་གོ །
མཚོ་སྐོར་བཤེར་གྲུ,མཚོ་ཐོག་ཏུ་སྐོར་གཡེང་གིས་ལྐོག་འདྲེན་བྱེད་མཁན་འཛིན་བཟུང་བྱེད་པར་བཀོལ་བའི་དྲག་ཆས་སྤྲས་པའི་གྲུའོ། །
མཚོ་སྨུག,མཚོ་ཐོག་དང་མཚོ་འགྲམ་དུ་འཐིབས་པའི་སྨུག་པའོ། །
མཚོག་མ,བྱིས་པའི་ཀླད་པའི་རུས་སྲུབས་རྣམས་ལེགས་པར་མ་འཚོབ་པའི་ཆའོ། །
མཚོན་གྱི་འཁོར་ལོ། གོ་སྙོད་ཟུར་བརྒྱད,ཤིང་ཕྲན་གྱི་འབྲས་བུ་འཁོར་ལོ་ཟུར་བརྒྱད་ཅན་གྱི་རྣམ་པ་སྨན་དང་བྲོ་རྫས་སུ་བྱེད་པ་ཞིག་གོ །
མཚོན་གྲངས,༡ རྩིས་རིག་གི་སྐབས་སུ་གྲངས་ཀ་གང་རུང་ཞིག་རང་གིས་རང་ལ་སྒྱུར་བའི་ཐེངས་གྲངས་མཚོན་ཏེ། དཔེར་ན། ༣༢ ཀྱི་གཡས་ཀྱི་སྟེང་ཟུར་གྱི ༢ལྟ་བུ་དང༌། ༢ སྡོམ་རྩིས་རིག་པའི་སྐབས་སུ་དུས་སྐབས་ཤིག་གམ་དཔལ་འབྱོར་གྲངས་འབོར་ངེས་ཅན་ཞིག་གིས་སྐབས་དེའི་་ཚད་དུ་གཟུང་བར་འོས་པའི་གྲངས་འབོར་གཞན་ཞིག་གི་གྲངས་ཀྱི་ཟིན་ཚད་ལ་བྱ་ཞིང༌། དེ་ཡང་ཕལ་ཆེ་བ་བརྒྱ་ཆའི་སྒོ་ནས་མཚོན་པར་བྱེད་དོ། །
མཚོན་ཐབས,ནང་དོན་མཚོན་པར་བྱེད་པའི་ཐབས་སོ། །
མཚོན་ཐིག,ལུས་རྩལ་ར་བ་སོགས་སུ་བཏབ་པའི་རྒྱུག་ལམ་སོགས་མཚོན་པའི་ཐིག་གོ །
མཚོན་ཐིག་དཀར་པོ,གཞུང་ལམ་སྟེང་དུ་བཏབ་པའི་སོ་སོའི་ལམ་མཚམས་མཚོན་བྱེད་ཀྱི་ཐིག་རིས་དཀར་པོའོ། །
མཚོན་ཐིག། ལམ་ཐིག,གཞུང་ལམ་སྟེང་དུ་འགྲིམ་འགྲུལ་དོ་དམ་སྡེ་ཁག་གིས་བཏབ་པའི་ལམ་ཐིག་གོ །
མཚོན་བྱང༌,མཚོན་ཡིག་སྦྱར་སའི་ཤིང་ལེབ་སོགས་སོ། །
མཚོན་རིས,སྟབས་བདེའི་ཐིག་རིས་དང་མཚོན་རྟགས་ལ་བརྟེན་ནས་དངོས་པོའི་གྲུབ་སྟངས་དང་རྩ་བའི་རིགས་པ་སོགས་མཚོན་པར་བྱེད་པའི་རི་མོའོ། །
མཚོན་རྟགས,ཚོང་རྫས་དང་ཚོགས་པ་དང་ལས་རིགས་དང་རྒྱལ་ཁབ་སོགས་མཚོན་པར་བྱེད་པའི་རྟགས་སམ་རི་མོའོ། །
མཚོར་ཞུགས,རྒྱ་མཚོ་ཆེན་པོའི་ནང་དུ་ཞུགས་པའོ། །
མཛངས་མ,བུད་མེད་བློ་གྲོས་ཅན་ནམ་སྤྱོད་བཟང་ཅན་ནོ། །
མཛད་སྒོ,ཚོགས་འདུ་མགོ་རྩོམ་པ་དང༌། གཉེན་སྒྲིག་པ། སློབ་མཐར་ཕྱིན་པ་བཅས་ཀྱི་སྐབས་སུ་སྤེལ་བའི་རྟེན་འབྲེལ་གྱི་བྱེད་སྒོའི་རིམ་པ་ལྟ་བུའོ། །
མཛེས་རྩལ་སློབ་གླིང༌,མཛེས་རྩལ་ཆེད་སྦྱོང་གི་སློབ་གྲྭ་ཆེན་མོའོ། །
མཛེས་རྩལ,རི་མོ་དང་འབུར་རྐོས་དང་བཟོ་སྐྲུན་སོགས་ཀྱི་དབྱིབས་མཛེས་པར་བཟོ་བའི་སྒྱུ་རྩལ་ལོ། །
མཛེས་ལྗོངས་གྲགས་ཅན,རང་བྱུང་གི་བཀོད་པ་ཁྱད་དུ་འཕགས་པས་ཀུན་ལ་སྐད་གྲགས་ཆེ་བའི་ས་ཁུལ་ལོ།།
མཛེས་ལྗོངས། ལྗོངས་མདངས,མཛེས་ཤིང་ལྟ་ན་སྡུག་པའི་ཡུལ་ལྗོངས་སོ། །
མཛེས་ཤིང༌,རྟག་ལྗང་ཤིང་ཆེན་གྱི་རིགས་ཏེ། ལོ་མ་འཇོང་དབྱིབས། མེ་ཏོག་སེར་པོའམ་དམར་སྐྱ། འབྲས་བུ་སྨུག་སེར། ཚ་ཁུལ་དུ་སྐྱེ་ལ་ཡལ་ག་ཤིན་ཏུ་མང་ཞིང་རིང་དུ་བརྐྱངས་པ་ཅན་ཞིག་གོ །
མཛོ་ཤིང༌,ཤིང་ཕྲན་གྱི་རིགས། སྡོང་བུ་ལ་ཤིང་ཤུན་མང་བ། ཕྱི་སྐྱ་བོ་དང་ནང་སེར་སྐྱ། སྡོང་བུའི་ནང་རྐང་དམར་པོ་སྲ་ཞིང་མཁྲེགས་པ། ཡལ་ག་རྫོབ་སྐྱེས། ལོ་མ་སྒྲོ་དབྱིབས། ལོ་རྐང་ཚེར་མ་ལྟར་གཟེངས་པ། མེ་ཏོག་ཕྱེ་ལེབ་ཀྱི་དབྱིབས་ཅན་ཁ་དོག་སེར་པོ་རྩ་རིས་དམར་སྨུག་ཅན་འཆར་བ་ཞིག་ཡིན་ལ། དེའི་རིགས་ཆུང་བ་ཨ་ལ་ཁ་སུ་ཞེས་པ་ཡིན་ཞིང༌། མིང་གཞན་ཁོལ་མོ་ཡོག་ཚེར་དང་མཛོ་མོ་ཁོ་ཡོག་སོགས་སུའང་འབོད་དོ། །
མཛོད་གནས,༡ དངོས་རྫས་འཇོག་གནས་དང༌། ༢ གཏོང་བ་པོའི་དངོས་ཡོད་མ་རྩའི་དངུལ་གྲངས་དང་མ་རྩར་བཏང་བའི་དངུལ་གྱི་བསྡུར་ཚད་དོ། །
མཛོད་དངོས། མཛོད་བཞག,མཛོད་ཁང་དུ་ཉར་འཇོག་བྱས་པའི་དངུལ་དང་དངོས་རྫས་སོ། །
མཛོད་བྱི,འབྲུ་མཛོད་སོགས་སུ་གནས་འཆའ་ཞིང་མཇུག་མ་ཅུང་ཐུང་བའི་བྱི་བ་ཞིག་གོ །
མལ་ཁེབས,མལ་ཁྲིའི་ཐོག་གཡོག་བྱེད་ཀྱི་ཁེབས་མའོ། །
མལ་ཁྲི་ཉིས་བརྩེགས,སློབ་གྲྭ་སོགས་ཀྱི་ནང་དུ་བཀོལ་བའི་མལ་ཁྲི་སྟེང་འོག་གཉིས་ཅན་ནོ། །
མལ་ཁྲི། ཉལ་ཁྲི,མལ་ལམ་ཉལ་སའི་སྟེགས་སོ། །
མལ་གནས,སྨན་ཁང་དང་གྲུ་གཟིངས་དང་ཐུན་མོང་གི་མལ་ཁང་སོགས་སུ་ནད་པ་དང་འགྲུལ་པ་སོགས་གནས་འཆའ་མཁན་དག་གི་ཆེད་དུ་བྱས་པའི་མལ་ལོ། །
མལ་གནས,འགྲིམ་འགྲུལ་ཡོ་བྱད་ཀྱི་ནང་གི་མགྲོན་པོ་རྣམས་ཉལ་སའི་གནས་སོགས་སོ། །
མལ་ཆས,སྔས་མགོ་དང་མལ་གོས་དང་རས་གདན་སོགས་སོ། །
མལ་བཤེར,སློབ་མ་སོགས་ཀྱི་ཐུན་མོང་མལ་ཁང་དུ་ལྟ་བཤེར་བྱེད་པའོ། །
མས་རིམ,ཨང་གྲངས་དང་ཡི་གེ་སོགས་ལུགས་འབྱུང་གི་རིམ་པ་ལྟར་མས་ནས་བསྒྲིགས་པའི་རིམ་པའོ། །
མི་གཏའ,ཕ་རོལ་པོ་ལ་ཆ་རྐྱེན་གང་རུང་ཁས་ལེན་དུ་གཞུག་པའི་ཆེད་དུ་གཏའ་མར་བཟུང་བའི་མིའོ། །
མི་གཞི་སྤུས་ཀགཞི་སྤུས,དངོས་པོ་སྤྱིའམ་མི་རྣམས་ལ་ལྷན་སྐྱེས་སུ་མངའ་བའི་རང་བཞིན་ནོ། །
མི་གཞི,མིའི་གཤིས་ཀ་དང་སྤྱོད་ལམ་དང་མིའི་འོས་ཐོབ་རྣམས་སོ། །
མི་གཤིས,མི་ཡི་གཤིས་རྒྱུད་དོ། །
མི་གསོད་ཆས,མི་གསོད་པ་སོགས་ནག་ཉེས་བཟོ་བྱེད་ཀྱི་ལག་ཆའོ། །
མཛའ་གྲོགས་དུས་ཆེན,སྤྱི་ཟླ ༢ པའི་ཚེས ༡༤ ཉིན་ཏེ། བྱང་མེ་གླིང་དང་ཡོ་རོབ་གྱི་རྒྱལ་ཁབ་དག་ན་མཛའ་རོགས་དུས་ཆེན་དུ་བརྩིས་ནས་ཉིན་དེར་མཛའ་རོགས་རྣམས་ཕན་ཚུན་ལ་ལེགས་སྐྱེས་ཀྱི་མེ་ཏོག་སྟེར་བ་སོགས་བྱེད་དོ། །
མཛའ་འགྲན,མཛའ་གཅུགས་ཇེ་ཟབ་ཏུ་གཏོང་བ་དང་ཕན་ཚུན་ཉམས་མྱོང་སྤེལ་རེས་བྱེད་པ་དང༌། ནུས་རྩལ་མཐོ་རུ་གཏོང་བ་བཅས་ཀྱི་ཆེད་དུ་གཉེར་བའི་ལུས་རྩལ་འགྲན་ཚོགས་ཤིག་གོ །
མཛའ་འབྲེལ,མཛའ་གཅུགས་ངང་ནས་མཐུན་ལམ་བྱེད་པའོ། །
མཛའ་རྩོད་པ། རོགས་རྩོད་པ,ཕོ་མོ་གང་རུང་གིས་མཛའ་གྲོགས་རྩོད་པའི་ཟླར་གྱུར་པའི་མིའོ། །
མཛའ་སེམས,ཕོ་མོ་ཕན་ཚུན་ལ་དགའ་བའི་མཛའ་སེམས་སོ། །
མཛུབ་གོར,མཛུབ་མོས་ཨང་གྲངས་བསྐོར་ཏེ་གཏོང་དགོས་པའི་ཁ་པར་གྱི་ཨང་གྲངས་སྐོར་གདན་ནོ། །
མཛུབ་མིག,གྲངས་བསྐོར་ཁ་པར་གྱི་གྲངས་སྐོར་གདན་གྱི་སྟེང་གི་མཛུབ་མོ་གཟུད་སའི་བུ་གའོ། །
མཛུབ་རིས,མཛུབ་རྩེའི་ནང་ངོས་ཀྱི་པགས་རིས་ཏེ། དེར་འཁྱིལ་དང་འཁྱབ་ཅེས་བརྗོད་སྲོལ་ཡོད་ལ། མི་སོ་སོའི་མཛུབ་རིས་ཕན་ཚུན་མི་འདྲ་ཞིང་ཚེ་གཅིག་ལ་མི་འགྱུར་རོ། །
མཛུབ་རྩལ,༡ རྩིས་འཕྲུལ་གྱི་འཐེབ་གཞོང་དང་རོལ་ཆས་ཀྱི་དབྱངས་སོ་རྡེབ་སྐབས་ཀྱི་མཛུབ་མོའི་རྩལ་དང༌། ༢ བྲོ་གར་གྱི་སྐབས་སུ་མཛུབ་མོ་གཡོ་བའི་སྟངས་སྟབས་སོ། །
མཛུབ་ཤུབས,གྲུག་འཛིན་པའི་ལག་ཤུབས་ཀྱི་མཛུབ་མོ་ཕན་ཚུན་རྒྱུན་བུས་སྦྲེལ་བ་ཅན་ཞིག་གོ །
མཛེ་ནད,ཆུ་སེར་ནག་པོ་དང་སྲིན་བུ་པརྤ་ཏ་གཉིས་འདོམ་ནས་ལུས་ཀྱི་ཕྱི་ནང་བར་གསུམ་དུ་སྲུལ་བའམ་རུལ་བར་བྱེད་པའི་ནད་ཅིག་སྟེ། ནད་པའི་ལུས་ལ་ཐད་ཀར་རེག་པའམ་གོས་སམ་ཡོ་བྱད་དག་ལས་ཀྱང་གཞན་ལ་འགོ་བར་འགྱུར་རོ། །
མཛེས་ཆས་བཀྲཽལ་བ,འཁྲབ་སྟོན་པའི་གདོང་ལ་བྱུགས་པའི་མཛེས་ཆས་ཀྱི་བྱུག་ཚོན་སོགས་འབྱིད་པའོ། །
མཛེས་དཔྱོད་སློབ་གསོ,མཛེས་རྩལ་ལ་མོས་པ་དང་྄དང་བ་སྐྱེད་པ་གཙོ་བོར་འཛིན་པ་སོགས་ཀྱི་སློབ་གསོ་ཞིག་སྟེ། དེའི་ནང་དོན་གཙོ་བོ་ནི་རོལ་མོ་དང་མཛེས་རྩལ་ཡིན་ནོ། །
མཛེས་བཟོ,གློག་བརྙན་དང་ཟློས་གར་སོགས་སྒྱུ་རྩལ་ལས་རིགས་ཀྱི་གར་སྟེགས་དང་རྒྱན་གོས་ཀྱི་འཆར་འགོད་དང་འདེམ་སྒྲིག་བྱེད་པ་དང༌། དེ་ལྟར་བྱེད་མཁན་ནོ། །
མཛེས་མ་ཤིང༌,སྔོ་ལྡུམ་རིགས་ཚ་ཁུལ་དུ་སྐྱེ་བ་ལོ་མ་སྒྲོ་དབྱིབས་ཆེ་བ་མེ་ཏོག་དམར་པོའམ་སེར་པོ་བཀྲག་མདངས་ཅན་དུས་བཞིར་འཆར་བ་ལྟད་མོར་ཆེ་བ་ཞིག་གོ །
མཛེས་མཆུ,མཛེས་ཤིང་ཡིད་དུ་འོང་བའི་མཆུ་སྒྲོས་སོ། །
མཛེས་འགྲེམ,མཛེས་རྩལ་རིགས་ཀྱི་བརྩམས་དངོས་འགྲེམ་སྟོན་བྱེད་པའོ། །
མཛེས་འཆོས། བྱུག་ལས,བྱུག་རྫས་སོགས་གྱིས་གར་མཁན་གྱི་བཞིན་འཆོས་པ་དང༌། བུད་མེད་ཀྱི་བཞིན་རས་སུ་སྒེག་རྫས་བྱུག་པ་སོགས་ཀྱི་ཐབས་ལ་བརྟེན་ནས་མཛེས་འཆོས་བྱེད་པའོ། །
མཛེས་འདེམ,གཟུགས་བྱད་དང་གཤིས་སྤྱོད་སོགས་ཀྱི་མངོན་ཚུལ་ལ་བརྟེན་ནས་མཛེས་མ་གདམ་གསེས་བྱེད་པའོ། །
མཛེས་རིག,མི་རྣམས་ཀྱིས་དངོས་ཡོད་མཛེས་དཔྱོད་ཀྱི་འབྲེལ་བ་དང༌། མཛེས་དཔྱོད་ཀྱི་འདུ་ཤེས། མཛེས་པ་གསར་གཏོད་འཕེལ་རྒྱས་དང་དེའི་ཆོས་ཉིད་བཅས་ལ་ཞིབ་འཇུག་བྱེད་པའི་ཚན་རིག་ཅིག་གོ །
མཛེས་རྩལ་ཁང༌,མཛེས་རྩལ་བརྩམས་དངོས་འགྲེམ་སྟོན་དང་བདག་གཉེར་བྱ་སའི་ལས་ཁུངས་སོགས་སོ། །
མཛེས་རྩལ་གློག་བརྙན,འགུལ་རིས་དང་ཤིང་བཟོས་འདྲ་གཟུགས་དང་ཤོག་དྲས་འདྲ་གཟུགས་སོགས་མཛེས་རྩལ་གྱི་ཐབས་སྣ་ཚོགས་ལ་བརྟེན་ནས་ཕབ་བསྐྲུན་བྱས་པའི་གློག་བརྙན་ནོ། །
མཛེས་རྩལ་པ,མཛེས་རྩལ་ལ་མཁས་པའི་མིའོ། །
མཛེས་རྩལ་རྫ་དཀར,གྱང་ངོས་སོགས་སུ་མ་འཛོལ་པར་བསྒྲིགས་ནས་སྦྱར་ཚེ་མཛེས་རིས་མངོན་ཐུབ་པའི་རྫ་དཀར་ལེབ་མོ་ཞིག་གོ །
མཛེས་རྩལ་ལྟ་བ,དབྱིབས་བཟོས་སྒྱུ་རྩལ་གྱི་ལྟ་བའོ། །
མཛེས་རྩལ་སྡེ,རི་མོ་སོགས་མཛེས་རྩལ་ལས་རིགས་སོ། །
མི་གསོད་ཉེས་ཅན,མི་གསོད་པ་སོགས་ཀྱི་ནག་ཉེས་གསོག་མཁན་གྱི་མིའོ། །
མི་གྲངས་ཁྱབ་བཤེར,མི་གྲངས་མང་ཉུང་དང་རིག་གནས་ཆུ་ཚད་སོགས་ལ་ཡོངས་ཁྱབ་ཏུ་ཞིབ་བཤེར་བྱེད་པའོ།
མི་ངན,ཡ་རབས་ཀྱི་སྤྱོད་པ་ཉམས་པའི་མི་ངན་ནོ། །
མི་ཆོས་རིག་པ,ཀུན་སྤྱོད་ཀྱི་འབྱུང་རྩ་དང་འཕེལ་རྒྱས་འགྲོ་ཚུལ། མིའི་བྱ་སྤྱོད་ཀྱི་ཚད་གཞི། མི་དང་མིའི་བར་གྱི་འོས་འགན་བཅས་པའི་སྐོར་གྱི་གཞུང་ལུགས་སོ། །
མི་ཆོས་རིང་ལུགས,གླིང་ཆེན་ཡོ་རོབ་ཀྱི་རིག་རྩལ་བསྐྱར་དར་གྱི་དུས་སུ་དར་བའི་བསམ་བློའི་རླབས་རྒྱུན་ཤིག་དང་རིགས་པའི་གཞུང་ལུགས་ཤིག་སྟེ། མི་ལ་སེམས་ཁུར་དང་བརྩི་བསྲུང་དང་མི་གཙོ་བོ་བྱ་དགོས་པའི་འཇིག་རྟེན་ལྟ་ཚུལ་དར་སྤེལ་དུ་གཏོང་བ་སྟེ། བྱེ་བྲག་ཏུ་རང་དབང་དང་འདྲ་མཉམ་དང་ཀུན་བརྩེ་བཅས་ཁ་འབོད་དུ་བསྒྱུར་བ་ཞིག་གོ །
མི་ཆོས,འཇིག་རྟེན་ལུགས་ཀྱི་བསླབ་བྱའམ་མིའི་ཚུལ་ལུགས་སོ། །
མི་ཐེག་འཕུར་གྲུ,ནང་དུ་ཁ་ལོ་པའམ་ཚོད་འཛིན་བྱེད་པའི་མི་ཡོད་པའི་འཕུར་གྲུའོ། །
མི་དོན,མི་དང་འབྲེལ་བའི་བྱ་བ་སྒྲུབ་སྟངས་དང༌། ལས་བྱེད་མི་སྣ་བསྡུ་ལེན་དང་སྐྱེད་སྲིང་དང་བརྗེ་བསྐོ་སོགས་ཀྱི་བྱ་བའོ། །
མི་ཕྲན,སྤྱི་ཚོགས་ཀྱི་ཐོབ་ཐང་དམའ་བའི་མིའོ། །
མི་བགྲོད་གཏིང་ལམ,ས་འོག་ཏུ་བཟོས་པའི་མི་རྣམས་ཕན་ཚུན་དུ་འགྲོ་འོང་བྱ་སའི་རྐང་ལམ་མོ། །
མི་བགྲོད་འཕྲེད་ལམ། འཕྲེད་བརྒལ་ལམ,གྲོང་ཁྱེར་གྱི་གཞུང་ལམ་འདུས་མདོ་སོགས་ནས་འཕྲེད་དུ་བཅད་དེ་རྐྱང་ཁྲའི་ལུས་སྟེང་གི་རི་མོ་དང་འདྲ་བའི་དཀར་ཤ་མང་པོའི་རྟགས་བཏབ་པའི་རྐང་ཐང་བགྲོད་སའི་ལམ་མོ། །
མི་བགྲོད་ལམ། རྐང་ལམ,གྲོང་ཁྱེར་གྱི་གཞུང་ལམ་གཡས་གཡོན་ཞོགས་གཉིས་སུ་རྐང་ཐང་བགྲོད་སའི་ལམ་མོ། །
མི་བཟོས་གནོད་འཚེ,མིས་བཟོས་པའི་གནོད་འཚེ་མཐའ་དག་གོ །
མི་བྱ,མི་ཡི་ཚུལ་ལུགས་སམ་འཇིག་རྟེན་མི་ཆོས་དང་འབྲེལ་པའི་བྱ་བ་མཐའ་དག་གོ །
མི་མེད་འཕུར་གྲུ,ནང་དུ་ཁ་ལོ་པ་དང་ཚོད་འཛིན་བྱེད་མཁན་གྱི་མི་མེད་པའི་འཕུར་གྲུ་ཞིག་གོ །
མི་མེད་ས་ཁུལ,མི་སྡོད་མཁན་མེད་པའི་ས་ཁུལ་སྟོང་བའོ། །
མི་ཚེའི་ལྟ་བ,མི་ཚེའམ་མིའི་རིགས་ཀྱི་འཚོ་གནས་ཀྱི་དམིགས་ཡུལ་དང་རིན་ཐང་སོགས་ལ་ལྟ་བའི་འཛིན་སྟངས་སོ། །
མི་ཚོགས་བཞུར་རྒྱུན། མི་རྒྱུན,ཆུ་བོའི་རྒྱུན་ལྟ་བུའི་མི་ཚོགས་ཀྱི་འདུ་འགོད་དམ་འགྲོ་འོང་གི་མི་གྲངས་སོ། །
མི་རིག་བྱམས་སྐྱོང༌,མིའི་འཚོ་གནས་དང་རང་དབང་དང་ཐོབ་ཐང་སོགས་མིའི་རིག་གནས་ཀྱི་སྙིང་སྟོབས་ཀྱི་སེམས་ཁུར་དང་སློབ་གསོའོ། །
མི་རིག་ཚན་རིག,སྤྱི་ཚོགས་ཀྱི་རྣམ་པ་དང་རིག་གནས་སྒྱུ་རྩལ་ལ་ཞིབ་འཇུག་བྱེད་པའི་ཚན་རིག་ཅིག་གོ །
མི་རིག་ཡུལ་ལྗོངས,མིའི་རིགས་ཀྱིས་གསར་གཏོད་བྱས་པའི་རིག་གནས་དང་ལྟ་སྐོར་བྱ་རིན་ཡོད་པའི་མཛེས་ལྗོངས་སོགས་སོ། །
མི་རིག་རིང་ལུགས,གླིང་ཆེན་ཡོ་རོབ་ཀྱི་རིག་རྩལ་བསྐྱར་དར་དུས་སྐབས་ཀྱི་བསམ་བློའི་རླབས་རྒྱུན་ཞིག་སྟེ། ཆོས་ལུགས་ཀྱི་བསྟན་དོན་དང་གནའ་རབས་ཕྱི་མའི་དུས་སྐབས་ཀྱི་མཚན་ཉིད་རིག་པ་ལ་ངོ་རྒོལ་བྱས་ཏེ། རིག་གཞུང་གི་ཞིབ་འཇུག་དར་སྤེལ་དང༌། བསམ་བློ་རང་དབང་དང་རང་གཤིས་བཅིངས་འགྲོལ་གྱི་འདོད་ཚུལ་འཛིན་པ་དང༌། མི་ཉིད་འཛམ་གླིང་གི་སྙིང་བོ་ཡིན་པར་འདོད་པ་ཞིག་གོ །
མི་རིག་རྗེས་ཤུལ,མིའི་རིག་གནས་ཀྱིས་བཞག་པའི་རྗེས་ཤུལ་ལོ། །
མི་རིག་སྙིང་སྟོབས,མི་ཉིད་གཞི་རྩར་འཛིན་པ་དང་མིའི་རིན་ཐང་ལ་མཐོང་ཆེན་བྱེད་པ་མིའི་ལ་རྒྱ་དང་ཁེ་དབང་ལ་རྩི་འཇོག་བྱེད་པ་དང་མིའི་དངོས་ཡོད་ཀྱི་འཚོ་བ་ལ་སེམས་ཁུར་བྱེད་པ་དང་འགྲོ་བ་མིའི་རང་དབང་དང་འདྲ་མཉམ་བཅིངས་འགྲོལ་བཅས་བརྩོན་ལེན་བྱེད་པ་སོགས་ཀྱི་བསམ་སྦྱོར་རོ། །
མི་རིགས་ཀྱི་དཔའ་བོ,རང་མི་རིགས་ཀྱི་རང་བཙན་དང་རང་དབང་དང་ཁེ་ཕན་བཅས་ལ་སྲུང་སྐྱོབ་དང་ཕ་རོལ་གྱི་བཙན་འཛུལ་ལ་འགོག་རྒོལ་གྱི་འཐབ་རྩོད་ནང་དུ་བླ་ན་མེད་པའི་དཔའ་རྟགས་འཇོག་མཁན་གྱི་མིའོ། །
མི་རིགས་འགུལ་བསྐྱོད,མི་རིགས་ལ་གཉའ་གནོན་བྱེད་པར་ངོ་རྒོལ་ལམ་མི་རིགས་འདྲ་མཉམ་དང་རང་བཙན་གྱི་ཆེད་དུ་འཐབ་རྩོད་བྱེད་པའོ། །
མི་རིགས་རིང་ལུགས,མི་རིགས་རང་གི་ཁེ་ཕན་དེ་གཞན་གང་ལས་ཀྱང་མཐོ་བར་འཛིན་ཞིང་ཁེ་ཕན་དེ་ཉིད་མི་རིགས་གཞན་གྱི་ཁེ་ཕན་གྱི་ཐོག་ཏུ་འཇོག་པའི་ལུགས་སོ། །
མི་རིགས་ལུས་རྩལ་འགྲན་ཚོགས,མི་རིགས་ཁག་མཉམ་དུ་འདུས་ནས་སྒྲུབ་པའི་ལུས་རྩལ་གྱི་བྱེད་སྒོ་ཞིག་གོ །
མི་རིགས་སློབ་ཆེན,མི་རིགས་སྣ་ཚོགས་ཀྱི་ཆེད་དུ་བཙུགས་ཤིང་སྐད་ཡིག་སྣ་ཚོགས་ཀྱི་སྒོ་ནས་སློབ་ཁྲིད་བྱེད་པའི་མཐོ་རིམ་སློབ་གྲྭའོ། །
མི་རེའི་སྙོམས་འབབ,ས་ཁུལ་ངེས་ཅན་ཞིག་གི་ཁོངས་གཏོགས་ཀྱི་ཡོང་འབབ་དེ་མི་གྲངས་སྤྱི་འབོར་ལ་ཞལ་བའི་ཆ་སྙོམས་ཀྱི་ཡོང་འབབ་བའོ། །
མི་རྐྱང་སྐུ་དྲག,ལོ་ན་གཞོན་ཞིང་ཆ་རྐྱེན་ལེགས་པའི་ཕོ་རྐྱང་ངམ་མོ་རྐྱང་གི་རིགས་སོ།
མི་རྒྱུད་དཀར་པོ,མིའི་རིགས་རྒྱུད་ཆེན་པོ་དཀར་ནག་སེར་གསུམ་གྱི་ཡ་གྱལ་ཏེ། གཙོ་བོ་ཡོ་རོབ་དང་མེ་གླིང་བྱང་མ་སོགས་སུ་གནས་སོ། །
མི་རྒྱུད་འདྲེས་མ། རྒྱུད་འདྲེས,མི་རིགས་མི་འདྲ་བའི་ཕོ་མོ་འདུས་པ་ལས་སྐྱེས་པའི་ཕྲུ་གུའོ། །
མི་རྒྱུད་སེར་པོ,སོག་པོ་སོགས་པགས་མདོག་སེར་པོ་ཅན་གྱི་མི་རྒྱུད་དོ། །
མི་རྒྱུད,མེས་ཁུངས་སམ་རྒྱུད་ཁུངས་ཐུན་མོང་བ་ཡོད་པའི་དབང་གིས་ཤ་མདངས་དང་སྐྲ་སྤུ་མིག་འབྲས་ཀྱི་ཁ་དོག་སོགས་ཀྱང་ཕན་ཚུན་འདྲ་བའི་མིའི་ཚོགས་པ་སྟེ། འཛམ་གླིང་གི་མིའི་རིགས་རྒྱུད་ལ་པགས་མདོག་གི་དབང་དུ་བྱས་ན་གཙོ་བོ་མི་རྒྱུད་ནག་པོ་དང༌། སེར་པོ་དང༌། དཀར་པོ་དང་ཁམ་པ་བཅས་བཞི་རུ་དབྱེའོ། །
མི་ལུས་ཉེན་སྐྱོབ,མིའི་ཚེ་སྲོག་དང་ལུས་ཕུང་གིས་མཚོན་པའི་ཉེན་སྐྱོབ་བྱེད་ཐབས་ཤིག་སྟེ། དེའི་ནང་དུ་ཚེ་སྲོག་གི་ཉེན་སྐྱོབ་དང༌། བདེ་ཐང་གི་ཉེན་སྐྱོབ། བསམ་ཡུལ་ལས་འདས་པའི་ལུས་ཀྱི་རྨས་སྐྱོན་གྱི་ཉེན་སྐྱོབ་སོགས་འདུའོ། །
མི་ལུས་ཐོབ་ཐང༌,སྤྱི་དམངས་ཀྱི་ལུས་དང་འབྲལ་ཐབས་མེད་ལ་དཔལ་འབྱོར་ཁེ་ཕན་ལའང་འབྲེལ་བ་མེད་པའི་དམངས་དོན་ཁེ་དབང་ཞིག་ཡིན་ཏེ། དེ་ལ་མི་གཤིས་དང་ཐོབ་ཐང་གི་དབྱེ་བ་ཆེན་པོ་གཉིས་ཡོད་དོ། །
མི་ལུས་དོན་རྐྱེན,ཐོན་སྐྱེད་ནང་བྱུང་བའི་མི་ཤི་རྨས་ཀྱི་དོན་རྐྱེན་ནོ། །
མི་ལུས་འགད་རྫས,འགད་གཏོར་གྱི་རྫས་རྣམས་ལུས་ལ་བཅིངས་ཏེ་ རྒོལ་ཡུལ་གྱི་སར་རང་ལུས་དང་བཅས་ཏེ་འགད་གཏོར་བྱེད་མཁན་ནོ། །
མི་ལུས་རང་དབང༌,མིའི་ལུས་ཕུང་ལ་གནོད་འཚེ་གཏོང་མི་ཆོག་པའི་རང་དབང་སྟེ། དཔེར་ན། ཁྲིམས་དངམི་མཐུན་པའི་འཛིན་བཟུང་དང་སྔོག་བཤེར་དང་བཀག་བསྐྱིལ་བྱ་བ་སོགས་མི་ཆོག་པ་ལྟ་བུའོ། །
མི་ཤུགས་ཐོན་ཁུངས,དཔལ་འབྱོར་དང་སྤྱི་ཚོགས་ཀྱི་བྱ་བ་འཕེལ་རྒྱས་སུ་འགྲོ་བ་ལ་དགོས་ངེས་ཀྱི་མིའི་ངལ་རྩོལ་ནུས་ཤུགས་ཀྱི་ཐོན་ཁུངས་སོ། །
མི་ཤུགས་འཁོར་ལོ། འདྲུད་བྱམས,མིའི་ཤུགས་ཀྱིས་འདྲུད་པའི་འཁོར་ལོའི་རིགས་དང་ཁྱོགས་བྱམས་འཁོར་ལོ་ཅན་ནོ། །
མི་སྒེར,མི་སྒེར་པ་སྟེ། ཚོགས་པའི་ལྡོག་ཟླའོ། །
མི་སྒེར་ཐོབ་ཁྲལ,རྒྱལ་ཁབ་ཀྱིས་སྤྱི་དམངས་མི་སྒེར་ལས་སྡུད་པའི་ཁྲལ་ཏེ། བསྡུ་བའི་གཞི་ནི་གཙོ་བོ་གླ་ཕོགས་དང་གཟེངས་དངུལ་དང་གསབ་དངུལ་དང་སྒེར་གཉེར་བཟོ་ཚོང་ཐོན་སྐྱེད་ཡོང་འབབ་རྣམས་སོ། །
མི་སྣ,༡ དམིགས་བསལ་གྱི་ཁྱད་ཆོས་དང་མཚོན་བྱེད་ཀྱི་རང་བཞིན་ལྡན་པའི་མི་སྣ་དང༌། ༢ རྩོམ་རིག་དང་སྒྱུ་རྩལ་སོགས་ཀྱི་ནང་གི་བརྗོད་བྱར་གྱུར་པའི་མི་སྣའོ། །
མི་སྲོག་ཉེན་སྐྱོབ,མིའི་ཤི་བ་དང་འཚོ་བ་དམིགས་ཡུལ་དུ་འཛིན་པའི་ཉེན་སྐྱོབ་བོ། །
མིག་ཁེབས། མིག་ར,མཐོང་བ་སྒྲིབ་བྱེད་དམ་མིག་ལ་སྲུང་སྐྱོབ་བྱེད་པའི་ཆེད་དུ་གྱོན་པར་བྱ་བའི་མིག་ཁེབས་སམ་མིག་རའོ། །
མིག་གཤེར,མིག་འབྲས་ཀྱི་ནང་གི་གཤེར་བའི་ལྡངས་ཚད་དེ། དེའི་ཚད་འཕེལ་ཟད་དུ་གྱུར་ན་མིག་གི་མཐོང་ནུས་ལ་ཤུགས་རྐྱེན་ཐེབས་པར་འགྱུར་རོ། །
མིག་གི་མས་ལྕིབས། མས་ལྕིབས,མིག་གཤམ་གྱི་ཅུང་ཟད་འབུར་དུ་མངོན་པའི་ཆའོ། །
མིག་གི་རྒྱལ་མོ། རྒྱལ་མོ,མིག་གི་འཇའ་སྐྱིའི་དབུས་ཀྱི་སྲན་ཆུང་ལྟ་བུའི་ནག་ཐིག་སྒོར་མོ་སྟེ། ཕྱིའི་འོད་རྣམས་ལམ་དེ་བརྒྱུད་ནས་མིག་ནང་དུ་འགྲོ་ཞིང་འོད་ཀྱི་དྲག་ཞན་ལ་ལྟོས་ནས་དེ་ཉིད་འདལ་འཁུམ་བྱེད་ནུས་པ་ཞིག་གོ །
མིག་གྱོན་གཤེར་ཤེལ་བརྙན་འཕྲུལ,མིག་ལ་གྱོན་ནས་བལྟ་བར་བྱ་བའི་བརྙན་འཕྲུལ་ཆུང་ངུ་ཞིག་གོ །
མིག་དམར་འགོག་སྒྲོན,པར་ཆས་ཀྱི་བརྡ་ཆད་ཅིག་སྟེ། པར་རིས་སུ་མི་སོགས་ཀྱི་མིག་ནང་དུ་དམར་ཐིག་འབྱུང་བ་འགོག་བྱེད་ཀྱི་གློག་སྒྲོན་ཞིག་གོ །
མིག་དམར་འཕུར་རེས། མཚན་མོའི་འཕུར་རེས,མཚན་མོ་འཕུར་བའི་གནམ་གྲུའི་འཕུར་རེས་ཏེ། དེར་བསྡད་ནས་སོང་བའི་ཚེ་གཉིད་ཆག་ནས་མིག་དམར་པོར་གྱུར་པས་དེ་སྐད་ཅེས་བྱའོ། །
མིག་ནུས་འཐོར་བ། མིག་འཐོར,དངོས་པོ་གང་ལ་བལྟས་ཀྱང་མོག་པོར་གྱུར་ནས་མི་གསལ་ཞིང་མཐའ་ཐིག་ཉིས་རྐྱ་འཆར་ལ། ལྟ་ཡུན་རིང་ན་རབ་རིབ་ཏུ་འགྱུར་བའི་མིག་དབང་གི་ནུས་པ་ཉམས་པའི་ མིག་ནད་ཅིག་གོ །
མིག་ནུས་འཐོར་བ། མིག་འཐོར,དངོས་པོ་གང་ལ་བལྟས་ཀྱང་མོག་པོར་གྱུར་ནས་མི་གསལ་ཞིང་མཐའ་ཐིག་ཉིས་རྐྱ་འཆར་ལ། ལྟ་ཡུན་རིང་ན་རབ་རིབ་ཏུ་འགྱུར་བའི་མིག་དབང་གི་ནུས་པ་ཉམས་པའི་ མིག་ནད་ཅིག་གོ །
མིག་བད,མིག་མཐའི་གཉེར་མ་འགོག་བྱེད་ཀྱི་བྱུག་རྫས་ཤིག་གོ །
མིག་བཤེར,མིག་གིས་མྱུར་མོར་ཕྱོགས་བཞིར་བལྟ་ཞིང་བཤེར་བའོ། །
མིག་མང༌,འགྲིག་གི་བྱེ་བྲག་ཅིག་སྟེ། འགྲིག་གཞོང་ངོས་ན་འཕྲེད་གཞུང་ཐིག་ཚན་བཅུ་དགུ་རེར་བཅད་པ་ཕན་ཚུན་བསྣོལ་བས་ཁྱོན་བསྡོམས་རེ་མིག་སུམ་བརྒྱ་རེ་གཅིག་ཏུ་གྲུབ་ཅིང་རྡེལ་དཀར་ནག་ཕྱོགས་གཉིས་ཕན་ཚུན་རྒོལ་རེས་བྱས་ནས་ཕྱོགས་གང་གིས་རྡེལ་ཟོས་པ་མང་ན་དེ་རྒྱལ་བར་བརྩིའོ། །
མིག་ཚན,སྨན་ཁང་གི་མིག་ནད་ཁོ་ནར་བརྟག་བཅོས་བྱེད་པའི་ཆེད་ལས་ཚན་ཁག་གོ །
མིག་ཚོན,མིག་ལྤགས་ཀྱི་སྟེང་དུ་བྱུག་པར་བྱ་བའི་མཛེས་འཆོས་ཀྱི་སྐག་ཚོས་ཤིག་གོ །
མིག་འགྲོ,བློ་ལ་འབབ་པའམ་མིག་ལ་འགྲོ་བའོ། །
མིག་འཕྲུལ,མིག་འཕྲུལ་གྱི་འགྲེལ་བར་ལྟོས།
མིག་འཕྲུལ,རྫས་འགྱུར་དང་མྱུར་རྩལ་སོགས་དམིགས་བསལ་གྱི་ཐབས་ལ་བརྟེན་ནས་གཞན་གྱི་མིག་འཕྲུལ་བར་བྱེད་པའི་རྩལ་རྩེད་ཀྱི་རྣམ་གྲངས་ཤིག་གོ །
མིག་འབྱེད,སྐྱ་འགྲིབ་དང་ལིང་ཏོག་བཅོས་ནས་མིག་གི་ནུས་པ་སླར་གསོ་བར་བྱེད་པའོ། །
མིག་འབྲས,མཐོང་བྱེད་དབང་པོའི་གྲུབ་ཆ་གཙོ་བོ་སྟེ། དབྱིབས་ཟླུམ་རིལ་ཕྱི་ངོས་ནས་ཟུར་སྐྱི་དང་འཇའ་སྐྱི་དང་མཐོང་བྱེད་ནང་སྐྱི་སོགས་ཀྱིས་རིམ་པར་བཏུམ་པའི་ནང་དུ་གཤེར་ཆུ་དང་ཤེལ་གཟུགས་སོགས་ཡོད་ལ་དབུས་སུ་མིག་གི་རྒྱལ་མོ་དང་བཅས་པའི་མིག་འབྲས་སོ། །
མིག་འབྲུམ,མིག་གི་འཇའ་སྐྱི་ལ་འབྲུམ་ཐོར་བྱུང་བས་མིག་ནང་དུ་བྱེ་མ་ཡོད་སྙམ་བྱེད་པའི་མིག་ནད་ཅིག་གོ །
མིག་ལྕིབས,མིག་གི་མཐའི་འབྱེད་འཛུམ་གྱི་བྱེད་ལས་ཅན་གྱི་རྫི་མ་སྐྱེས་ཡོད་པའི་པགས་པ་སྟེ། མིག་ལ་སྲུང་སྐྱོབ་བྱེད་པའི་ནུས་པ་ཅན་ནོ། །
མིག་ཤུགས་ཞན་པ,མིག་དབང་ནད་ཀྱིས་ཉམས་ནས་མཐོང་ཤུགས་ཇེ་ཆུང་དུ་གྱུར་པའོ། །
མིག་སྙུག,མིག་མཐའ་རུ་ཆ་ག་རི་མོ་འབྲི་བྱེད་ཀྱི་ཆེད་བཟོས་སྙུ་གུའོ། །
མིག་སྤྲིན,མིག་འབྲས་མཐའ་ཡི་དཀར་ཆའི་སྐྱི་མོའི་མིང་ངོ༌། །
མིག་སྦྱར་སྐྱི་མོ། མིག་སྐྱི,མིག་མཐའི་གཉེར་མ་འགོག་བྱེད་ཀྱི་སྦྱར་བར་བྱ་བའི་འདག་སྐྱི་ཞིག་གོ །
མིག་སྲུང་ཤེལ,འོད་དྲག་པོ་དང་རྡུལ་རླུང་སོགས་ཀྱི་གནོད་པ་འགོག་བྱེད་ཀྱི་མིག་ཤེལ་ཞིག་གོ །
མིག་སྲུང་སྦྱོང་རྩལ,མིག་གི་བདེ་ཐང་སྲུང་སྐྱོབ་ལ་ཕན་པའི་ལུས་སྦྱོང་ཞིག་གོ །
མིང་གྲགས། གྲགས་ཚད,མཚན་སྙན་དང་གྲགས་པས་ཁྱབ་ཚད་དོ། །
མིང་ཐོ་དཀར་པོ,ལག་འཕྲིན་སོགས་ཀྱི་ནང་དུ་བཀོད་པའི་བྱེད་ནུས་ཤིག་སྟེ། དེའི་ནང་དུ་བཀོད་པ་རྣམས་ཀྱི་ཁ་པར་མ་ལག་རང་བྱེད་ཀྱིས་དང་དུ་ལེན་པ་ལ་མིང་ཐོ་དཀར་པོ་ཞེས་བྱ་སྟེ། མིང་ཐོ་ནག་པོའི་ཟླས་ཕྱེས་པའོ། །
མིང་ཐོ་ནག་པོ,འབྲེལ་ཡོད་སྡེ་ཁག་གིས་བཀོད་པའི་ཐོན་རྫས་ཚད་དུ་མ་ལོངས་པའམ་གན་རྒྱ་དང་འགལ་པའི་ཁེ་ལས་སམ་མི་སྒེར་གྱི་མིང་ཐོ་ལ་སོགས་པའོ། །
མིང་བཀོད,དཔེ་དེབ་དང་འདྲ་པར་སོགས་ཀྱི་སྟེང་དུ་རང་མིང་བཀོད་པའོ། །
མིང་མེད་འདེམ་ཤོག་འཕེན་པ,གདམ་བསྐོའི་སྐབས་སུ་འདེམ་མཁན་གྱིས་འདེམ་ཤོག་གི་ཐོག་རང་གི་མིང་མ་བཀོད་པར་འཕེན་པའོ། །
མིང་འདེབས,འཕྲིན་ཡིག་གམ་ཡིག་རིས་སམ་ལེགས་སྐྱེས་སོགས་ཀྱི་སྟེང་དུ་དབུལ་བའི་ཡུལ་དང་འབུལ་བ་པོའི་མིང་རྟགས་འགོད་པའོ། །
མིང་འབོད,སྐད་གཟེངས་མཐོན་པོས་མིང་ཐོའི་གོ་རིམ་ལྟར་འབོད་པར་བྱེད་པའོ། །
མིང་ཤོག,སྤྱི་ཚོགས་འབྲེལ་འདྲིས་ཀྱི་ཆེད་དུ་བཟོས་པའི་རང་གི་མིང་དང་ཁ་པར་ཨང་གྲངས་དང་སྡོད་གནས་སོགས་བཀོད་པའི་ཤོག་བྱང་ཞིག་གོ །
མིད་ཐག,ཟས་སྐོམ་ཕོ་བར་མིད་སའི་ལམ་མོ། །
མིད་ཐག,མིད་ཐག་གི་འགྲེལ་བར་ལྟོས།
མིད་པའི་ངན་སྐྲན,མིད་ཐག་ལ་བྱུང་བའི་ངན་སྐྲན་གྱི་རིགས་སོ། །
མིད་ཤེལ,མིད་པའི་ནང་ངོས་གསལ་བར་མཐོང་བའི་ནད་བརྟག་འཕྲུལ་ཆས་ཤིག་གོ །
མིའི་ཐོབ་ཐང༌། མི་ཐོབ,མི་འམ་ཚོགས་པ་གཅིག་ལ་སྤྱི་ཚོགས་འབྲེལ་བའི་ཁྲོད་དུ་ཡོད་པའི་འོས་ཐོབ་ཀྱི་འདྲ་མཉམ་དབང་ཆ་སྟེ། མིའམ་ཚོགས་པ་གཅིག་གིས་འཚོ་གནས་ཐོབ་ཐང་དང་མི་ལུས་ཐོབ་ཐང་དང་ཆབ་སྲིད་ཐོབ་ཐང་དང་དམངས་གཙོའི་ཐོབ་ཐང་སོགས་སོ། །
མིའི་དཔལ་ཡོན,མིའི་རིགས་ཀྱི་རིག་གནས་སྤྱི་དང་སྤྱི་ཚོགས་གོང་དུ་འཕེལ་ཏེ་རིག་གནས་ཀྱི་ཡོན་ཚད་མཐོན་པོར་སླེབས་པའོ། །
མིའི་ཕྱོགས་ཡོངས་འཕེལ་རྒྱས,མིའི་ངལ་ནུས་ཀྱི་ཕྱོགས་ཡོངས་ཏེ། རིག་སྟོབས་དང་ལུས་ཤུགས་ནུས་པའི་ཆ་ཡོངས་སུ་འཕེལ་ནས་ཤེས་རིག་དང་ཀུན་སྤྱོད་སོགས་ཕྱོགས་གང་ཐད་ཀྱི་འཕེལ་རྒྱས་སོ། །
མིའི་རིག་གནས། མི་རིག,༡ སྤྱི་ཚོགས་ཀྱི་རིག་གནས་སྣ་ཚོགས་ཀྱི་རྣམ་པ་དང༌། ༢ མིའི་རིན་ཐང་ལ་བརྩི་འཇོག་དང་མིའི་ཁེ་ཕན་ལ་དོ་ཁུར་བྱེད་པ་སོགས་མི་གཙོ་བོར་འཛིན་པའི་འདུ་ཤེས་ཤིག་གོ །
མིའུ་ཐུང༌,ཀླད་ནུའི་སྔུན་ཕྱོགས་ཀྱི་བྱེད་ནུས་ཉམས་པས་འཚར་སྐྱེད་རྒྱུན་ལྡན་མ་ཐུབ་པར་ལུས་བོངས་ཤིན་ཏུ་ཆུང་བར་གྱུར་པའི་མིའོ། །
མིས་བཟོས་འཁོར་སྐར,མེ་ཤུགས་འཕུར་མདས་མཁའ་དབྱིངས་སུ་ཁྱེར་ཏེ་བཏང་བའི་རྗེས་སུ་བགྲོད་ལམ་ངེས་ཅན་ཞིག་བརྒྱུད་ནས་སའི་གོ་ལའམ་གཟའ་སྐར་གཞན་དག་ལ་སྐོར་བ་བྱེད་པའི་མིས་བཟོས་སྐར་མ་ཞིག་གོ །
མིས་བཟོས་སྐྱི་འདབ,མིའི་རྩོལ་བ་ལ་བརྟེན་ནས་བཟོས་པའི་མི་དང་དུད་འགྲོའི་ལུས་ཀྱི་སྐྱི་འདབ་བོ། །
མིས་བྱེད་རྗེ་མཐུད་འཕྲུལ,ཁ་པར་གྱི་སྐུད་ལམ་བརྗེ་མཐུད་མིས་བྱེད་དགོས་པའི་འཕྲུལ་ཆས་ཤིག་གོ །
མིས་བྱེད་རྡུལ་སྦྱོར,མིའི་ཐབས་ཀྱིས་མེ་ཏོག་གི་རྡུལ་འབྲས་ཕན་ཚུན་སྡེབ་སྦྱོར་བྱེད་པའོ། །
མུ་ཏིག,འགྲོན་བུའམ་སྙི་ལུས་སྲོག་ཆགས་འགའ་ཞིག་གི་སྐོགས་ཀྱི་ནང་དུ་སྐྱེས་པའི་རིལ་བུ་སྟེ། ཕྱིའི་ཕྱེ་མ་དང་སྐྱེ་དངོས་ཕྲ་མོ་དག་སྐོགས་ནང་དུ་སོང་བ་དང་ནད་ཀྱི་འགྱུར་བ་ལ་བརྟེན་ནས་གྲུབ་ཅིང༌། སྤྱིར་བཏང་དུ་ཁ་དོག་དཀར་ལ་འོད་འཚེར་བ་ཞིག་ཡིན་ཅིང་ཁ་དོག་གཞན་ཡང་ཡོད་ལ། སྨན་དང་ལུས་རྒྱན་སོགས་སུ་བཀོལ་བ་ཞིག་གོ །
མུ་མཐུད་གདན་ཞུ། མཐུད་ཞུ,སྔོན་ཆད་གཏན་ལ་ཕབ་པའི་གདན་ཞུའི་དུས་ཚད་ལོངས་རྗེས་ད་དུང་མུ་མཐུད་ནས་གདན་ཞུ་བྱེད་པའོ། །
མུ་མེན་མེ་ཏོག,སྔོ་ལྡུམ་རིགས་ལོ་མ་རིང་བ་འཇོང་པོའམ་ཁབ་དབྱིབས་ལྡོག་སྐྱེས་མེ་ཏོག་དམར་སྨུག་དང་སེར་དཀར་དང་དཀར་པོ་སོགས་ཡོད་ལ་མདངས་གསལ་ཞིང་དྲི་བསུང་དང་ལྡན་པ་ཞིག་གོ །
མུ་འབྲེལ་བརྙན་གར,ལེའུའམ་འཁྲབ་ཚན་མང་པོ་མུ་མཐུད་དེ་རིམ་པ་བཞིན་སྟོན་པའི་བརྙན་འཕྲིན་ཟློས་གར་རོ། །
མུ་འབྲེལ་ཟློས་གར,ལེའུ་དུ་མ་བགོས་ཏེ་རྒྱང་སྒྲོག་ཁང་ངམ་བརྙན་འཕྲིན་ཁང་ནས་སྦྲེལ་མཐུད་དུ་གཏོང་བའི་ནང་དོན་མུ་འབྲེལ་གྱི་ཟློས་གར་རོ། །
མུ་འབྲེལ་རི་མོ,གཏམ་རྒྱུད་ཆ་ཚང་གི་ནང་དོན་རི་མོར་བྲིས་ཤིང་རི་མོ་རེ་རེ་བཞིན་དུ་གསལ་བཤད་ཀྱི་ཡི་གེ་བྲིས་ཡོད་པའོ། །
མུ་འབྲེལ་སྒྲོག་སྤེལ,གསར་འགྱུར་གཅིག་གི་རྗེས་སུ་མུ་མཐུད་ནས་དེ་དང་འབྲེལ་ཡོད་ཀྱི་གསར་འགྱུར་གཞན་དག་བསྟུད་མར་སྤེལ་བའོ། །
མུ་སི་ལིམ,ཁ་ཆེའི་ཆོས་ལུགས་པའི་མིང་སྟེ(Muslim)མུ་སི་ལིམ་ཞེས་པ་ཨ་རབ་ཀྱི་སྐད་དུ་འཇིག་རྟཻན་བྱེད་པོར་སྐྱབས་སུ་འགྲོ་བ་པོའམ་དད་པས་རྗེས་སུ་འཇུག་པ་པོའི་དོན་དུ་གྲགས་སོ། །
མུ,ས་ཁྱོན་འཇལ་བྱེད་ཀྱི་ཚད་དེ། མུ་གཅིག་ལ་སྨི་གྲུ་བཞི་མ ༦༦༦.༧ ཡོད་དོ། །
མུན་ཁང༌,འོད་འགོག་པའི་མཁོ་ཆས་ཅན་གྱི་ཁང་པའོ། །
མུན་ཁུལ,རེག་བརྡ་དང་མྱུལ་སྒྲོན་སོགས་ཀྱིས་མྱུལ་ཞིབ་དང་ལྟ་ཞིབ་མི་ཐུབ་པའི་ཁུལ་ལོ། །
མུན་གྲུག,རྐང་གྲུག་འགྲན་བསྡུར་གྱི་སྐབས་སུ་རྐང་གྲུག་པས་སྟབས་མ་གཟབ་པར་རང་ཕྱོགས་ཀྱི་གྲུག་སྒོའི་ནང་འཕངས་པའི་གྲུ་གུའོ། །
མེ་གདུབ་སྒྲོལ་བ,མེ་ལྕེ་འབར་བའི་ལྕགས་ཀྱི་གདུ་བུ་ཆེན་པོའི་ནང་ནས་མི་དང་གཅན་གཟན་སོགས་མཆོངས་ཏེ་བརྒལ་བའི་རྩེད་མོ་ཞིག་གོ །
མེ་གསོད་ཆས,ལག་ཏུ་འཁྱེར་བདེ་བའི་མེ་གསོད་བྱེད་ཀྱི་ཡོ་བྱད་ཆུང་ངུ་ཞིག་གོ །
མེ་གསོད་ཆུ་སྒོ,མེ་གསོད་སྦུ་གུ་བསྒར་སའི་སྒོ་སྣེའོ། །
མེ་གསོད་འཁོར,སྟེང་དུ་མེ་གསོད་བྱེད་ཀྱི་བསྒྲིག་ཆས་ཐོགས་པའི་རླངས་འཁོར་ཞིག་གོ །
མེ་གསོད་སྦུ་གུ,མེ་གསོད་པའི་ཆུ་འདྲེན་བྱེད་ཀྱི་སྦུ་གུའོ། །
མེ་གླིང༌,ཨ་མེ་རི་ཁ་གླིང་ཞེས་པའི་བསྡུས་ཚིག་སྟེ། སའི་གོ་ལའི་ཕྱེད་ནུབ་མར་གནས་ཤིང༌། ཤར་མཐའ་ནུབ་རྒྱ་མཚོ་ཆེན་པོ་ལ་ཐུག་ཅིང་ནུབ་མཐའ་ཞི་བདེ་རྒྱ་མཚོ་ཆེན་པོ་དང་འབྲེལ། བྱང་མཐའ་བྱང་མཐའི་འཁྱག་རོམ་རྒྱ་མཚོ་དང་འབྲེལ་ཞིང༌། ལྷོ་མཐའ་དྷི་ལི་ཁེ་མཚོ་འགག་སྟེ་ལྷོ་མཐའི་གླིང་དང་ཕན་ཚུན་ཁ་གཏད་དུ་གནས་ཤིང༌། མེ་གླིང་ལྷོ་བྱང་གི་སྐམ་ས་ཆེན་པོ་གཉིས་དང་ཉེ་འཁོར་གྱི་གླིང་ཕྲན་དུ་མ་ལས་གྲུབ་ཅིང་རྒྱ་ཁྱོན་ལ་སྤྱི་ལེ་གྲུ་བཞི་མ་ཁྲི་ཕྲག ༤༢༢༠ ཙམ་ཡོད་དོ། །
མེ་ཆ,མེ་སྦོར་བྱེད་ཀྱི་ཡོ་བྱད་ཆུང་ངུ་ཞིག་གོ །
མེ་ཏོག་ཁོག་མ། མེ་ཁོག,མེ་ཏོག་རྨོ་བ་དང་གསོ་བའི་སྣོད་ཀྱི་ཁོག་མའོ། །
མེ་ཏོག་གི་ངར་བ,སྡོང་བུའི་རྩེ་མེ་ཏོག་གི་འདབ་གདན་དང་ཉེ་བའི་ཆའོ། །
མེ་ཏོག་གླང་སྣ,སྔོ་ལྡུམ་གྱི་རིགས་ཤིག་སྟེ། ལོ་མ་ཕྲ་རིང༌། མེ་ཏོག་ཟངས་དམར་མཆུ་དབྱིབས་ལ་ཡ་མཆུ་གླང་པོའི་སྣ་ཞགས་ལྟ་བུ་ཅན༌། ནང་གསེས་ལྷ་གླང་སྒོར་ཆེན་དང་འདྲེ་གླང་དམར་ནག་དང་ཕོ་གླང་བོངས་ཐུང་སོགས་སུ་དབྱེའོ། །
མེ་ཏོག་ཅོག་ཙེ། མེ་ཅོག,མེ་ཏོག་བུམ་པ་གཞག་སའི་ཅོག་ཙེའོ། །
མེ་ཏོག་ཇ,དྲི་ཞིམ་ཅན་གྱི་མེ་ཏོག་དུ་མ་བསྲེས་པའི་ཇ་ལྗང་ངོ༌། །
མེ་ཏོག་དབང་ལག,ལོ་མང་སྐྱེ་བའི་རྩི་ཤིང༌། སྡོང་རྐང་ཕལ་ཆེར་འཇོང་གཟུགས་ནར་རིང་དང་ཅུང་ལེབ་མོ་ལག་མཐིལ་དང་འདྲ་བ་ཚེར་མ་དང་ལྡན་ཞིང་མེ་ཏོག་དམར་སེར་འཆར་བ་འབྲས་བུ་བཟར་རུང་བ། ཡུལ་སྐད་ལ་ལར་གེ་སར་རྡོག་པའམ་ཚེར་ལེབ་ཅེས་ཀྱང་འབོད་དོ། །
མེ་ཏོག་བཟོས་མ། མེ་རྫུན,ཤོག་བུ་དང་རས་དང་འགྱིག་སོགས་ལས་བཟོས་པའི་མེ་ཏོག་རྫུན་མའོ། །
མེ་ཏོག་བུམ་པ། མེ་བུམ,མེ་ཏོག་འཛུགས་སའི་བུམ་པའོ། །
མེ་ཏོག་ཟིལ་ཆུ། མེ་ཟིལ,སླ་བའི་ཆང་བཅུད་ཀྱི་ནང་དུ་བསུང་རྫས་བསྲེས་ཏེ་བཟོས་པའི་བྱུག་ཆུ་ཞིག་སྟེ། དུག་སྦྲང་འགོག་བྱེད་ཀྱི་ནུས་པ་ཡང་ཡོད་དོ། །
མེ་ཏོག་རྩི་ཤིང༌། མེ་རིས,མེ་ཏོག་དང་རྩི་ཤིང་བྲིས་པའི་རྒྱའི་རི་མོའི་རིགས་ཤིག་གོ །
མེ་ཏོག་རྩི་ཤིང༌། མེ་ལྡུམ,མེ་ཏོག་དང་རྩི་ཤིང་སྟེ། ལྟད་མོར་བཤམ་པའི་ཆེད་དུ་བྱས་པ་དམིགས་ཀྱིས་འཇུག་གོ །
མེ་ཏོག་ལུག་མིག,སྔོ་སྨན་གྱི་རིགས་ཤིག་སྟེ། མེ་ཏོག་སྔོ་སྐྱ་འདབ་མ་མང་ཞིང་རོ་ཁ་ལ་མངར་བ། ཞུ་རྗེས་བསིལ་བ། ནུས་པས་དུག་ཚད་དང་རིམས་ཚད་སེལ་བ་ཞིག་གོ །
མེ་ཏོག་ལྡུམ་ར,རྩི་ཤིང་མེ་ཏོག་བཏབ་པའི་ར་བའམ་སྡོད་ཁང་གི་ཟུར་གཏོགས་ཀྱི་མེ་ཏོག་ར་བའོ། །
མེ་ཏོག་ཤེལ་སྦུག,ཤོག་བུའི་སྦུ་གུ་ནང་དུ་མེ་ཏོག་གི་དབྱིབས་ལྟ་བུའི་ཚོན་མདོག་འདྲ་མིན་ཅི་རིགས་སུ་འཆར་བའི་རྩེད་ཆས་ཤིག་གོ །
མེ་ཏོག་སྟེགས་བུ,སོ་ཕག་སོགས་ལས་བརྩིགས་པའི་མེ་ཏོག་འཛུགས་སའི་སྟེགས་བུའོ། །
མེ་ཐུར། ཙག་སྒྲ,ཤིང་ཐུར་ཕྲ་མོའི་སྣེ་ལ་མུུ་ཟི་སོགས་འབར་རྫས་བསྒོས་ཤིང་གཙུབ་གདན་ལ་གཙུབ་བྱའི་མེ་རྒྱུ་ཞིག་གོ །
མེ་ཕུང་དགོང་ཚོགས,མཚན་མོ་ཕྱི་རོལ་ཏུ་མེ་སྒོང་བརྒྱབས་ཏེ་བྲོ་གར་སོགས་རྩེ་བའི་འདུ་ཚོགས་སོ། །
མེ་བཙའ,སྤྲ་བ་དྲིལ་མ་གསང་མིག་ཏུ་བཞག་སྟེ་མེ་སྦར་ནས་བཙོ་བསྲེག་བསྲོ་བདུག་བཞིས་ནད་བཅོས་ཐབས་ཤིག་གོ །
མེ་བུམ,ཟངས་སོགས་ལས་བཟོས་པའི་བུམ་ཆུང་ནང་དུ་ཤོག་བུ་ལ་མེ་སྦར་ནས་ནད་དམིག་གི་སྟེང་དུ་སྦུབས་ཏེ་རྔུབ་ཤུགས་ལ་བརྟེན་ནས་ནད་འཆོས་པར་བྱེད་པའི་ཡོ་བྱད་ཅིག་གོ །
མེ་མོག,དབྱིབས་མེ་ཏོག་ལྟ་བུའི་མོག་མོག་གམ་ཕོ་ལོག་ཅིག་གོ །
མེ་ཚལ་ལྗང་ཁུ། མེ་ཏོག་ཚལ་ལྗང,སྔོ་ལྡུམ་གྱི་རིགས་བཟའ་རུང་བ་ཞིག་སྟེ། ལོ་འདབ་ཆེ་ཞིང་མེ་ཏོག་ལྒང་ཕྱེད་ཀྱི་དབྱིབས་ཁ་དོག་ལྗང་ཁུ་ཅན་ཞིག་གོ །
མེ་ཚོད་དཀར་པོ། ཆུར་ཚོད,མེ་ཚོད་དཀར་པོའི་འགྲེལ་བར་ལྟོས།
མེ་ཚོད་དཀར་པོ། ཆུར་ཚོད,མེ་ཏོག་སེར་དཀར་ཆུར་བའི་ཕོན་པོ་ལྟ་བུའི་འདབས་སུ་ལོ་མ་ཆེན་པོས་བསྐོར་བའི་སྔོ་ཚལ་རིགས་ཤིག་གོ །
མེ་ཚོམ,མེ་ཏོག་མང་པོ་ལྷན་དུ་སྐྱེས་པའི་ཚོམ་བུའོ། །
མེ་འཁོར,ཚ་རླངས་ཀྱི་ནུས་པ་སོགས་ལ་བརྟེན་ནས་འཕྲུལ་མགོ་གཅིག་གི་ཤེད་ཤུགས་ཀྱིས་འཁོར་སྒམ་ཕྲེང་བསྟར་དུ་མ་དྲུད་དེ་ལྕགས་ལམ་སྟེང་དུ་ཤར་མར་བགྲོད་པའི་འགྲིམ་འགྲུལ་སྐྱེལ་འདྲེན་གྱི་ཡོ་བྱད་ཅིག་གོ །
མེ་འཁོར་དུས་ཁྲ,མེ་འཁོར་ས་ཚུགས་ཀྱི་འབྱོར་གཏོང་གི་དུས་ཚོད་གསལ་བའི་རེའུ་མིག་གམ་ཁྲ་མའོ། །
མེ་འཁོར་པ,མེ་འཁོར་གྱི་ནང་དུ་འགྲུལ་པ་རྣམས་ལ་ཞབས་ཞུ་སྒྲུབ་པའི་མི་སྣའོ། །
མེ་འཁོར་མགོ་པ,མགྲོན་སྐྱེལ་མེ་འཁོར་གྱི་འགན་འཁུར་པའོ། །
མེ་འཁོར་འབབ་ཚིགས,མེ་འཁོར་ལ་ཞུགས་པའམ་འཇུག་པའི་འགྲུལ་པ་རྣམས་ཡར་འཛེགས་མར་འབབ་བྱེད་པའམ་དངོས་རྫས་རྣམས་འདོན་འཇུག་གི་ཆེད་དུ་བཙུགས་པའི་འབབ་ཚིགས་སོ། །
མེ་འབིགས,ཤེད་འཕྲུལ་གྱི་དབུགས་མདོང་གི་ཁ་ཁེབ་ནང་དུ་སྤྲད་ཡོད་པའི་མེ་ཁ་གསོ་བྱེད་ཅིག་སྟེ་དེར་གློག་ཕོག་པ་ན་མེ་སྟག་མཆེད་ནས་དབུགས་མདོང་ནང་གི་བུད་སྣུམ་འབར་བར་བྱེད་དོ། །
མེ་རགས,༡ ཁང་པ་དང་ཁང་པའི་བར་དུ་མེ་སྐྱོན་མི་མཆེད་པའི་ཆེད་དུ་བྱས་པའི་མེ་འགོག་བྱེད་ཀྱི་རགས་དང༌། ༢ རྩིས་འཕྲུལ་གྱི་མ་ལག་དང་འཕྲིན་དྲྭའི་བར་གྱི་གནོད་པ་ལས་སྲུང་བྱེད་ཀྱི་སྙི་ཆས་མ་ལག་ཅིག་གོ །
མེ་རི,སའི་གོ་ལའི་གཏིང་རིམ་ན་གནས་པའི་ཚ་དྲོད་ཀྱི་རྐྱེན་གྱིས་རྡོ་ཞུན་དང་རླངས་པ་སོགས་སའི་སྲུབས་ཀ་ནས་ཕྱིར་འཕྱུར་བ་གྲང་རེག་དང་འཕྲད་ནས་རིའི་དབྱིབས་སུ་ཆགས་པའོ། །
མེ་རི་འཕྱུར་བ,སའི་གོ་ལའི་ཕྱི་རིམ་གྱི་གནོན་ཤུགས་ཆུང་ངུར་ཕྱིན་པའི་དབང་གིས་དྲོད་ཚད་ཤིན་ཏུ་མཐོ་བའི་ས་འོག་གི་རྡོ་ཞུན་སོགས་ས་རིམ་གྱི་སྲུབས་ཀ་བརྒྱུད་ནས་ས་ངོས་སུ་རྡོལ་བའོ། །
མེ་རིའི་ཁ,མེ་རིའི་རྩེ་མོ་ན་ཡོད་པའི་མེ་ཞུན་ཕྱིར་འཕྱུར་སའི་ཁའོ། །
མེ་རིའི་གླིང་ཕྲན,རྒྱ་མཚོའི་ཞབས་ནས་མེ་རི་འཕྱུར་ཏེ་ཆགས་པའི་གླིང་ཕྲན་ནོ། །
མེ་ལོང༌,གདོང་དང་ལུས་སོགས་ཀྱི་གཟུགས་བརྙན་འཆར་སའི་ཡོ་བྱད་ཅིག་གོ །
མེ་ལྕེབ,འབུ་སྲིན་གྱི་རིགས་ཤིག་སྟེ། ལུས་ཐུང་ཞིང་ཅུང་སྦོམ་པ། གཤོག་པ་ཆེ་ལ་ལྷེབ་མ་བཞི་དང་ལྡན་པ། ཕལ་ཆེར་མཚན་མོའི་མར་མེའི་འོད་ལ་ལྕེབ་པར་བྱེད་པ་ཞིག་གོ །
མེ་ལྕེབ,ལུས་ཐུང་ཞིང་སྦོམ་པ།  ཆེ་ཞིང་ལེབ་པའི་གཤོག་པ་བཞི་དང་ལྡན་པ། ཕལ་ཆེར་མཚན་མོ་རྒྱུ་ཞིང་མར་མེ་སོགས་ཀྱི་འོད་ལ་འཁྲི་ཤིང་ལྕེབ་པའི་ཕྱེ་ལེབ་ཀྱི་རིགས་ཤིག་གོ །
མེ་ལྡུམ,མེ་ཏོག་དང་རྩི་ཤིང་ངོ༌། །
མེ་ཤུགས་གློག་འདོན,རྡོ་སོལ་དང་རྡོ་སྣུམ་སོགས་བུད་རྫས་ཀྱི་འབར་ཤུགས་ལ་བརྟེན་ནས་གློག་འདོན་པར་བྱེད་པའོ། །
མེ་ཤུགས་འཕུར་མདའ། སྐྱེལ་མདའ,ཤེད་འཕྲུལ་གྱི་ལྡོག་ཕྱོགས་ཀྱི་འཕུར་ནུས་ལབརྟེན་ནས་བཟོས་སྐར་དང་འཕུར་གྲུ་སོགས་མཁའ་དབྱིངས་སུ་སྐྱེལ་བར་བྱེད་པའི་འཕུར་ཆས་ཤིག་གོ །
མེ་སྐམ,མེ་དང་སོལ་བ་སོགས་འཛིན་བྱེད་ཀྱི་སྐམ་པའོ། །
མེ་སྐམ,མེ་སྐམ་གྱི་འགྲེལ་བར་ལྟོས།
མེ་སྦུད་ཆས,རླངས་འཁོར་གྱི་ཤེད་འཕྲུལ་སོགས་སྲོ་བའི་ཕྱིར་དུ་མེ་སྦུད་བྱེད་ཀྱི་ཡོ་བྱད་ཅིག་གོ །
མེ་སླང༌,སོལ་བ་སོགས་ཀྱི་མེ་བསྒོང་སའམ་མེ་མདག་གཞག་སའི་སླ་ངའི་དབྱིབས་ཅན་གྱི་སྣོད་དོ། །
མོ་གཅུ། འཛེར་ཞྭ,གཅུ་གཟེར་གྱི་སྟེང་དུ་བསྐོན་ནས་གཅུ་བར་བྱ་བའི་འཛེར་མགོ་ནང་ངོས་སུ་གཅུས་རིས་ཡོད་པ་ཞིག་གོ །
མོ་གློག,གློག་རྡུལ་གྱིས་ཁུར་བའི་གློག་གམ་དངོས་པོའི་ཁམས་ལ་གློག་རྡུལ་མང་བར་གྱུར་པ་ལས་བྱུང་བའི་གློག་སྟེ། ཕོ་གློག་ལ་ལྟོས་ཏེ་བཞག་པའོ། །
མོ་གློག,མོ་གློག་གི་འགྲེལ་བར་ལྟོས།
མོ་ཆས,བུད་མེད་ཀྱི་ ཆས་གོས་སོ། །
མོ་ལྕམ,སྔོ་ལྡུམ་གྱི་རིགས། སྐྱེ་སྟངས་ཕལ་ཆེར་ཕོ་ལྕམ་དང་འདྲ་ལ་མེ་ཏོག་ཅུང་ཆུང་ཞིང་འདབ་མའི་ནང་དུ་རྩ་རིས་སྨུག་པོ་ཡོད་པ་ཞིག་ཡིན་ལ། འདི་ལ་བྲ་ལྕམ་ཟེར་བའང་ཡོད་དོ། །
མོ་སྣེ། ལྡོག་སྣེ,༡ གློག་སྣོད་སོགས་ཀྱི་ཐད་རྒྱུག་གློག་ཁུངས་ལས་ལྡོག་གློག་གམ་མོ་གློག་འགྱེད་ཅིང་རྒྱུ་བའི་སྣེ་དང༌། ༢ གློག་རྡུལ་འཕྲུལ་ཆས་ཀྱི་ནང་ནས་གློག་རྡུལ་འགྱེད་པའི་སྣེའོ། །
མོག་དཀར,ཤིང་སྡོང་རྒན་རུལ་གྱི་ངོས་སུ་སྐྱེས་པའི་ཤྭ་མོའི་རིགས་དཀར་པོ་ཞིག་གོ །
མོག་རོ། ནགས་རྣ,ཤིང་སྡོང་ཆེ་གྲས་ཤིག་དང་དེའི་སྡོང་ངོར་སྐྱེ་བའི་ཤ་མོའི་རིགས་སེར་ནག་ནེམ་པ་སྤྱིན་གཟུགས་བཟའ་ཚོད་དུ་བྱེད་པ་ཞིག་གོ །
མོན་སྲན་གྲེའུ། སྲན་རིང༌,མོན་སྲན་གྲེའུའི་འགྲེལ་བར་ལྟོས།
མོའི་ཆུ་ཚོད། མོ་དུས,བུད་མེད་ཀྱི་ལག་པར་གདགས་རྒྱུའི་ཆུ་ཚོད་དོ། །
མོའི་ལག་ཁུག,བུད་མེད་ཀྱིས་ལག་ཏུ་གཟུང་བར་བྱ་བའི་ཁུག་མ་ཞིག་གོ །
མོའི་སྐུལ་རྒྱུ,མོ་རྒྱུད་ཀྱི་ལུས་ལ་གནས་པའི་ཟགས་རྨེན་ལས་བྱུང་བའི་རྫས་ཤིག་སྟེ།  སྐད་ཕྲ་བ་དང་ནུ་མ་རྒྱས་པ་སོགས་ཕོ་དང་མི་འདྲ་བའི་ཁྱད་པར་སྐྱེད་པའི་ནུས་པ་ཅན་ནོ། །
མོས་མཚོན་གླུ་དབྱངས,བསམ་པའི་མོས་པ་མཚོན་པར་བྱེད་པའི་གླུ་དབྱངས་སོ། །
མྱ་ངན་མེ་ཏོག་ཕྲེང་བ། མྱང་མེ,གཤིན་པོ་ལ་མྱ་ངན་ཞུ་བའི་ཆེད་དུ་བྱས་པའི་མེ་ཏོག་གི་ཕྲེང་བའོ། །
མྱགས་རླངས་ཐབ་ཀ,མྱགས་རླངས་འབུད་སའི་ཐབ་ཀའོ། །
མྱགས་རླངས,གཤང་གཅི་སོགས་མི་གཙང་བའི་ལྗན་ལྗིན་ཁྲོད་དུ་སྐྱེ་དངོས་ཀྱི་ཕུང་པོ་རུལ་བའི་རླངས་པ་སྟེ་འབར་རྫས་སམ་རྫས་འགྱུར་བཟོ་ལས་ཀྱི་རྒྱུ་ཆའོ། །
མྱང་གོས,རང་གི་ཕ་མ་ཉེ་དུ་སོགས་ཤི་བའི་ཚེ་དེ་ལ་མྱ་ངན་བྱེད་པ་མཚོན་པའི་ཆེད་དུ་བགོ་བའི་གོས་སོ། །
མྱང་ཆོག,མི་ཤི་བའི་རྗེས་སུ་བསྒྲུབ་པར་བྱ་བའི་ཆོ་གའོ། །
མྱང་ཚིག,འདས་པོ་ལ་མྱ་ངན་ཞུ་བའི་བསྒྲག་ཚིག་གོ །
མྱང་ཚིག་ཆ་སྦྱོར,འདས་པོར་མྱ་ངན་ཞུ་བའི་སྦྱར་ཡིག་ཆ་འགྲིག་ཅནཞིག་གོ །
མྱང་ཞུ་གློག་ཡིག,མི་ཤི་བ་ལ་མྱ་ངན་ཞུ་བའི་ཕྱིར་ཆེད་དུ་བཏང་བའི་གློག་ཡིག་གོ །
མྱང་སྲོལ,མི་ཤི་བའི་རྗེས་ཀྱི་གཤིན་ཆོག་དང་འབྲེལ་བའི་གུས་ལུགས་སོ། །
མྱུ་གུ་འབུས་པ,མྱུ་གུས་ས་བོན་གྱི་ཤུན་པ་བརྟོལ་ཏེ་ཕྱིར་ཐོན་པའོ། །
མྱུག་གསེང༌,ལོ་ཏོག་གི་ལྗང་ཕོན་ཁ་ཕྲལ་ཏེ་བར་ཁྱད་སྙོམ་པར་བྱེད་པའོ། །
མྱུག་གསོ,སྡོང་མྱུག་སོགས་ར་བ་དང་སྡོད་ཁང་དུ་སྐྱེད་གསོ་བྱེད་པའོ། །
མྱུར་ནད,འབྱུང་བ་དང་མཆེད་པ་མྱུར་ལ་དྲག་པའི་ནད་ཀྱི་རིགས་སོ། །
མྱུར་བ,ནད་སོགས་ཕོག་ཚུལ་དང་ལྡང་ཚུལ་མྱུར་བའོ། །
མྱུར་བརྟག་ཁང༌,ནད་ལ་འཕྲལ་དུ་བརྟག་བཅོས་བྱ་སའི་ཁང་པའོ། །
མྱུར་བསྒྲུང༌། མྱུར་ཞུ,ཆུར་བསྒྲུངས་ན་མྱུར་དུ་ཞུ་བའི་དངོས་པའོ། །
མྱུར་འགྲོས,འགྲོས་ཚད་ཧ་ཅང་མཐོ་བའོ། །
མྱུར་འགྲོས་གཞུང་ལམ། མྱུར་ལམ,རླངས་འཁོར་རྣམས་མྱུར་བའི་འགྲོས་ཀྱིས་བགྲོད་པའི་ཆེད་དུ་བྱས་པའི་གཞུང་ལམ་སྟེ། བགྲོད་ལམ་དྲང་ཞིང་སྙོམས་ལ་ལམ་གྱི་འགྲམ་མཐའ་བསུམས་པ། འགྲོ་ཡོང་གི་ལམ་གྱི་བར་མཚམས་ཕྱེས་ཏེ་ཕྱོགས་རེ་རེ་ལ་འཁོར་ལམ་བཞི་རེའམ་དྲུག་རེ་ཡོད་པ་ཞིག་གོ །
མྱུར་འགྲོས་བསྟར་འཁོར,དུས་ཚོད་གཅིག་ལ་འགྲོས་ཚད་སྤྱི་ལེ ༢༠༠ ཡན་ལ་སླེབས་ཐུབ་པའི་ཕྲེང་འཁོར་མགྱོགས་པོ་ཤིག་གོ །
མྱུར་འགྲོས་ལྕགས་ལམ,ཆུ་ཚོད་རེའི་ཡུན་ལ་སྤྱི་ལེ ༢༠༠ ལས་བརྒལ་ཏེ་བགྲོད་དུ་བཏུབ་པའི་ལྕགས་ལམ་ཤིག་གོ །
མྱུར་འགྲོས་སྣུམ་པར,པར་འདེབས་ཀྱི་འགྲོས་ཚད་ཤིན་ཏུ་མགྱོགས་པའི་སྣུམ་པར་འཕྲུལ་ཆས་ཤིག་གོ །
མྱུར་འཕྲིན,ལས་ཁུངས་ཚོགས་པ་རང་གིས་གཉེར་བའི་རྒྱ་ཆུང་ཞིང་གནས་ཚུལ་དུས་ཐོག་ཏུ་ཤེས་ཐུབ་པའི་ཚགས་པར་ཆུང་ངུའི་རིགས་སོ། །
མྱུར་འཕྲིན,མྱུར་དུ་བཅར་འདྲི་དང་དེབ་འགོད་དང་སྒྲོག་གཏོང་བྱས་པའི་གནས་ཚུལ་ལོ། །
མྱུར་སྐྱོབ་རླངས་འཁོར། སྐྱོབ་འཁོར,རྨས་པ་དང་ནད་པ་ཚབས་ཆེན་མྱུར་སྐྱོབ་བྱེད་པར་ཆེད་དུ་བཀོལ་བྱའི་རླངས་འཁོར་རོ། །
མྱུར་སྐྱོབ་ས་ཚུགས,རྨས་སྐྱོན་ཐེབས་པའི་མི་ལ་འཕྲལ་བཅོས་བྱེད་པའི་སྨན་བཅོས་ས་ཚུགས་སོ། །
མྱུར་སྒོག་ཆས,ཐེག་འཁོར་སོགས་ཀྱི་འཁོར་ལོ་མྱུར་མོར་བསྒགས་ཏེ་འདུག་པར་བྱེད་པའི་བསྒྲིག་ཆས་སོ། །
མྱུལ་ཞིབ་གནམ་གྲུ,བར་སྣང་ནས་ཆེད་དུ་མྱུལ་ཞིབ་བྱེད་པའི་གནམ་གྲུ་ཞིག་སྟེ། དེའི་སྟེང་ན་པར་ཆས་དང་བརྙན་འཕྲིན་དང་རེག་བརྡ་སོགས་ཀྱི་བསྒྲིག་ཆས་ཚང་བར་ཡོད་དོ། །
མྱུལ་ཞིབ་འཁོར་སྐར,དམག་དོན་གསང་འཕྲིན་མྱུལ་ཞིབ་བྱེད་པའི་ལས་འགན་ཅན་གྱི་འཁོར་སྐར་ཞིག་གོ །
མྱུལ་རྟོག་སྒྲུང་གཏམ,ཉེས་དོན་གྱོད་གཞིའི་འབྱུང་རྐྱེན་དང་ཉེས་པ་བརྟོལ་བའི་བརྒྱུད་རིམ་ལྟར་བྲིས་པའི་སྒྲུང་གཏམ་མོ། །
ཙག་ཙིག,འཚོ་བའི་ཉིན་མཁོའི་དངོས་རྫས་ཕྲན་ཚེགས་སོ། །
ཙི་ཙི,འབྲུ་རིགས་ཁྲེ་ཡི་རིགས་སུ་བརྩི་བ་ལྗང་བུ་རལ་གྲིའི་དབྱིབས་ཅན། སོག་མ་སྦོམ་ལ་རགས་པ་སྙེ་མ་ཝ་ཡི་མཇུག་མ་འདྲ་བ་ཐུར་དུ་གུག་པ་མེ་ཏོག་སྨྱུག་མའི་མེ་ཏོག་དང་འདྲ་བ་འཆར་བ་འབྲུ་གུ་སེར་སྐྱ་ཟླུམ་འཇོང་ཕལ་ཆེར་ཡུངས་དཀར་ཙམ་པ་ཤུན་པ་བཤུས་རྗེས་འབྲས་སེར་དུ་འབོད་པ་ཞིག་ཡིན་གོ །
ཙིག་བརྙན,ཕྱི་དབྱིབས་ཙི་གུ་དང་འདྲ་བའི་རྩིས་འཕྲུལ་གྱི་སྲ་ཆས་ཀྱི་བྱེ་བྱག་ནང་འཇུག་ཡོ་བྱད་ཅིག་གོ །
ཙིག་རྙི,ཙི་གུའམ་བྱི་བ་འཛིན་བྱེད་ཀྱི་ཡོ་བྱད་ཅིག་གོ །
ཙོང༌། ཀུན་དོང༌,ལོ་མང་སྐྱེ་བའི་རྩི་ཤིང་གི་རིགས། ལོ་མ་ཟླུམ་པོར་འཁྲིལ་ཏེ་སྐྱེས་པ། སྡོང་བུ་ཁོང་སྟོང༌། མེ་ཏོག་དཀར་པོ། འབྲས་བུ་ནག་པོ་ཅན། རྒྱུན་དུ་བྲོ་རྫས་སུ་བྱེད་དོ། །
ཙོང་གོར། ཙོང་བག་ལེབ,བར་དུ་ཙོང་ཧྲུག་བཅུག་ནས་བཟོས་པའི་བག་ལེབ་ཅིག་གོ །
ཙོང་རིལ,པགས་རིམ་མང་པོས་བཏུམ་པའི་ཙོང་རིལ་ཅུང་ཟད་ཆེ་བ་ཞིག་གོ །
ཙོང་ཧྲུག,ཞིབ་བུར་འཐག་ཅིང་བྲོ་རྫས་སུ་བྱེད་པའི་ཙོང་ངོ༌། །
ཚ་ཁུལ་ཆར་ནགས,ས་ལྒང་གི་དམར་ལམ་མམ་འཕྲེད་ཐིག་དབུས་མའི་ཉེ་འགྲམ་གྱི་ལོ་ཧྲིལ་པོར་དྲོད་ཚད་མཐོ་ཞིང་ཆར་ཆུ་མང་བའི་ས་ཁུལ་ན་ཡོད་པས་རྟག་པར་ལྗང་གུར་གནས་པའི་ལྗོན་ཤིང་སྣ་ཚོགས་པའི་ནགས་ཚལ་ཏེ། གཙོ་བོ་མེ་གླིང་ལྷོ་མ་དང་ཧྥེ་གླིང་དང་ཡ་གླིང་གི་མ་ལེ་གླིང་ཚོམ་རྣམས་སུ་ཡོད་དོ། །
ཚ་ཁུལ་ཉ,ཚ་ཁུལ་ལམ་ཚ་ཁུལ་ཕལ་བའི་མཚོ་ནང་དུ་གནས་པའི་ཉའི་རིགས་རྣམས་ཏེ། ཕལ་ཆེ་བ་ནི་ལྟད་མོ་བལྟ་ཡུལ་དུ་བྱ་ཞིང་ལུས་པོ་ཆུང་ལ་དབྱིབས་ཉམས་མཚར་བ་ཁ་དོག་ལྟ་ན་སྡུག་པ་དག་གོ །
ཚ་ཁུལ,སའི་གོ་ལའི་དམར་ལམ་མམ་འཕྲེད་ཐིག་དབུས་མའི་གཞོགས་གཉིས་ཀྱི་ལྷོ་དང་བྱང་གི་ལྡོག་ཐིག་ཚུན་ཚད་ཀྱི་ས་ཁོངས་ཏེ་ཚ་བ་ཧ་ཅང་ཆེ་བའི་ས་ཁུལ་ལོ། །
ཚ་གསེར,དཔེ་དེབ་ཀྱི་ཁ་བྱང་སོགས་སུ་གསེར་མདོག་ཅན་གྱི་ཡི་གེའམ་རྒྱན་རིས་ཚ་བཟོ་བྱེད་པའོ། །
ཚ་ཐུར,ཚ་ལ་རྒྱག་སྐབས་ཕན་ཚུན་སྦྱོར་བྱེད་ཀྱི་བཞུ་བའི་དངོས་པོ་ཐུར་དབྱིབས་ཅན་ཞིག་གོ །
ཚ་དེམ་ནང་ཤེལ,ཚད་དེམ་གྱི་ནང་གི་དྲོད་འཛིན་བྱེད་ཀྱི་སྣོད་དོ། །
ཚ་དེམ,ཆུ་ཁོལ་སོགས་ཀྱི་དྲོད་མི་ཡལ་བར་ཡུན་རིང་དུ་འཛིན་པར་བྱེད་པའི་ཆེད་བཟོས་ཀྱི་སྣོད་ཅིག་གོ །
ཚ་ནུས་གློག་གྲྭ,གློག་ནུས་དང་དྲོད་ནུས་གཉིས་ཀ་འདོན་པར་བྱེད་པའི་མེ་ཤུགས་གློག་འདོན་བཟོ་གྲྭའོ། །
ཚ་ནོན། དབུར་ཏི,འཚེམ་བཟོ་བས་གོས་ཀྱི་གཉེར་མ་བཤིག་པ་སོགས་ལ་བཀོལ་བའི་ལག་ཆ་ཞིག་གོ །
ཚ་བ་བརྒྱུད་འདྲེན,དྲོད་རྣམས་ཚ་བ་ཆེ་ས་ནས་ཆུང་སར་བརྒྱུད་དེ་འདྲེན་པར་བྱེད་པའོ། །
ཚ་བ་ཞི,ཚ་བ་རྒྱས་ཏེ་བདེ་ཐང་གི་ལུས་ཀྱི་དྲོད་ཚད་ལས་བརྒལ་བ་སླར་རྒྱུན་ལྡན་གྱི་ཚད་དུ་བབས་པའོ། །
ཚ་བ་རིག་པ། ཚ་རིག,དངོས་ཁམས་རིག་པའི་ཡ་གྱལ་ཞིག་སྟེ། ཚ་དྲོད་ཀྱི་ཆོས་ཉིད་དང་དེའི་བཀོལ་སྤྱོད་ལ་ཞིབ་འཇུག་བྱེད་པའི་རིག་པའོ། །
ཚ་བ་རྒྱས,ཆམ་རིམས་སོགས་ཀྱིས་ལུས་ཀྱི་དྲོད་ཚད་ཆེར་རྒྱས་པའོ། །
ཚ་བཟོད་རྒྱུ་ཆ,བཞུ་དགོས་ན་སེ་དྲོད་ཚད ༡༥༨༠ ཡན་ཆོད་ལ་སླེབསདགོས་པའི་རྒྱུ་ཆ་སྟེ། གསེར་བཞུ་ཐབ་ཀ་སོགས་ཀྱི་བཟོ་རྒྱུར་རུང་བ་ཞིག་གོ །
ཚ་བྱོལ,ཚ་བ་ཆེ་ས་ནས་བྱོལ་ཏེ་བསིལ་སར་འགྲོ་བའོ། །
ཚ་མདའ,རླངས་ཚ་རྒྱག་སྐབས་བེད་སྤྱོད་པའི་ཡོ་བྱད་ཅིག་སྟེ། དབྱིབས་མེ་མདའ་དང་འདྲ་ལ་མདུན་ངོས་སུ་མཆུ་ཕྲ་བར་བརྐྱངས་ཡོད་པ་ཞིག་གོ །
ཚ་འགོག་ཁེབས,ཉི་འོད་དང་ཚ་བ་འགོག་བྱེད་ཀྱི་ཁེབས་སོ། །
ཚ་འདྲི་ཨར་འཇུན། དྲག་འདྲི,མནར་གཅོད་དྲག་པོའམ་བཙན་ཤེད་ཀྱིས་འདྲི་གཅོད་བྱེད་པའོ། །
ཚ་འདྲེན,ཚ་བ་དེ་དངོས་པོ་ཞིག་གི་དྲོད་མཐོ་ས་ནས་དམའ་སར་དངོས་པོ་རང་བརྒྱུད་དེ་འདྲེན་པའོ། །
ཚ་རིམ,སའི་གོ་ལའི་ཕྱི་ངོས་མུ་ཁྱུད་དུ་བཏུམས་པའི་རླུང་རིམ་ཆེན་པོའི་བང་རིམ་གྱི་ཀླད་ནས་ས་ངོས་ལ་ཐུག་གི་བར་གྱི་རྔམས་ཚད་ལ་སྟོང་སྨི ༢༥༠ འམ་སྟོང་སྨི ༥༠༠ ཙམ་ཡོད་པའི་ནང་རོལ་གྱི་མིང་སྟེ། གནས་དེ་དག་ཏུ་ཉི་མའི་སྨུག་ཕྱིའི་འོད་ཀྱི་ཁྱབ་འཕྲོ་ཕོག་པས་རིམ་པ་དེའི་ནང་རོལ་དུ་ས་ངོས་ལས་གནས་ཅི་ཙམ་མཐོ་བར་འཕགས་ན་དྲོད་ཚད་ཀྱང་དེ་ཙམ་གྱིས་ཇེ་དྲག་ཏུ་འགྱུར་ལ་བང་རིམ་གྱི་སྟེང་གི་ཆར་སླེབས་ན་སེ་དྲོད ༡༢༠༠ ཙམ་དུ་འགྱུར་རོ། །
ཚ་རྡུལ་མཚོན་ཆ,ཚ་བ་དྲག་པོ་དང་འཕྲད་པ་ན་འགད་གཏོར་གྱི་ནུས་པ་ཤིན་ཏུ་ཆེ་བའི་རྡུལ་ཕྲན་གྱི་མཚོན་ཆ་ཞིག་གོ །
ཚ་ལ་མཁན,ལྕགས་རིགས་སོགས་ལ་ཚ་ལ་བྱེད་མཁན་གྱི་བཟོ་པའོ། །
ཚ་ལ་རྒྱག་པ,༡ ཚ་དྲོད་དང་ཚ་སྣོན་ལ་བརྟེན་ནས་ལྕགས་རིགས་མཐུད་སྦྱོར་བྱེད་པ་དང༌། ༢ ཚ་ལར་བརྟེན་ནས་ལྕགས་རིགས་འབྱར་བར་བྱེད་པའོ། །
ཚ་ལམ,མགྲོན་པོ་དང་དངོས་རྫས་སྐྱེལ་འདྲེན་བྲེལ་ཟིང་ཆེ་བའི་འགྲིམ་འགྲུལ་གྱི་ལམ་མོ། །
ཚ་ལུ་མ,དྲོད་ཁུལ་དུ་སྐྱེ་བའི་བྲོ་བ་མངར་སྐྱུར་ལྡན་པའི་ཤིང་ཏོག་གི་བྱེ་བྲག་ཅིག་གོ །
ཚ་ལུམ་ཁུ་བ,ཤིང་ཏོག་ཚ་ལུ་མ་བཙིར་བའམ་དཀྲུགས་པ་ལས་བྱུང་བའི་གཤེར་ཁུའོ། །
ཚ་ལྕགས,༡ ལྕགས་སོགས་ལ་ཚ་ལ་གཏོང་བྱེད་ཀྱི་ཡོ་བྱད་ཅིག་དང༌། ༢ གོས་ལ་ཚ་ནོན་གཏོང་བྱེད་ཅིག་གོ །
ཚ་ལྷན,རླངས་འཁོར་སོགས་ཀྱི་འཕང་ལོའི་ནང་རྐྱལ་ལ་བུ་ག་རྡོལ་ཚེ་ཚ་དྲོད་ཀྱིས་བསྲོས་ཏེ་སྦྱར་བར་བྱ་བའི་འགྱིག་ལྷན་ཞིག་གོ །
ཚ་སེལ,གཉན་དང་ཚ་བའི་རིགས་རྣམས་སེལ་བར་བྱེད་པའོ། །
ཚ་སྐུད,ཐད་ཀར་འབྲེལ་བ་བྱེད་པར་སྟབས་བདེ་ཞིང་རྒྱུན་དུ་གྲ་སྒྲིག་བྱས་ཡོད་པའི་ཁ་པར་རམ་གློག་འཕྲིན་གྱི་སྐུད་ལམ་མོ། །
ཚ་སྐེམ,སྐྲ་དང་གོས་སོགས་ཚ་སྐེམ་མམ་བཙན་གྱིས་སྐེམ་པར་བྱེད་པའོ། །
ཚ་སློང༌,རྩིས་འཕྲུལ་གྱི་གློག་རྒྱུན་མ་ཆད་པར་མ་ལག་གི་ཁ་ཡང་བསྐྱར་འབྱེད་པའོ། །
ཚག་གཟོང༌,གསེར་དངུལ་ལ་ཚག་རྒྱག་བྱེད་ཀྱི་གཟོང་ཞིག་གོ །
ཚགས་ཁང༌,གསར་ཤོག་དང་དུས་དེབ་སོགས་བཙོང་སའི་ཁང་བུའོ། །
ཚགས་ཁུང༌,ཁྲུས་སྦུག་གི་མགོའི་པད་མའི་གང་བུ་དང་འདྲ་བའི་ཆུ་གཏོར་ཚགས་ཁུང་ངོ༌། །
ཚགས་གཞོང༌,སྔོ་ཚལ་སོགས་བཀྲུ་བ་ལ་བཀོལ་བའི་ཚགས་ཀྱི་གཞོང་པ་ཞིག་གོ །
ཚགས་ཆུང་མོག་མོག། ཕྲུ་ཆུང་ཕོ་ལོག,མོག་ཕྲུ་ཆུང་ངུའི་ནང་དུ་རླངས་ཚོས་བྱས་པའི་མོག་མོག་གམ་ཕོ་ལོག་གོ །
ཚགས་པར་ལས་རིགས,གསར་ཤོག་པར་སྐྲུན་བྱེད་པའི་ལས་རིགས་ཏེ། གསར་ལས་ཚོགས་པ་ཞེས་པ་ལྟ་བུའོ། །
ཚགས་པར། གསར་ཤོག,འཕྲིན་གསར་གྱི་བརྗོད་བྱ་སྣ་ཚོགས་གཙོ་བོར་བྱས་ནས་ཡི་གེ་དང་པར་རིས་བཀོད་ཅིང་དུས་ངེས་ཅན་དུ་འདོན་པའི་ལྡེབ་ཐོར་བུ་ཅན་གྱི་པར་དུ་བསྐྲུན་པའི་དངོས་པོའོ། །
ཚགས་བཀོད,དོན་དག་གང་རུང་ཚགས་ཡིག་ཏུ་བཀོད་ཡོད་པའོ། །
ཚགས་ཡིག,ལས་ཁུངས་དང་ཁེ་ལས་སྡེ་ཚན་སོགས་ཀྱིས་རིགས་དབྱེ་དང་ཚགས་སྡེབ་བྱས་ནས་བརྟག་བཤེར་གྱི་ཆེད་དུ་ཉར་ཚགས་བྱས་པའི་དཔྱད་གཞིའི་ཡིག་ཆའོ། །
ཚགས་སྐྱོགས,སྐྱོགས་ཀྱི་རྣམ་པའི་ཚགས་ཤིག་གོ །
ཚགས་སྒྲོམ,རྩིས་འཕྲུལ་བརྡ་ཆད་དེ། དྲྭ་ངོས་སོགས་ཉར་ཚགས་བྱ་སའི་ཡིག་སྒྲོམ་མོ། །
ཚགས་སྡེབ,འབྲེལ་བ་དང་གནད་དོན་སོགས་ལེགས་བཅོས་མཐུན་སྦྱོར་གྱི་སྒོ་ནས་བབ་དང་འབྲེལ་ལ་མིའི་ཁམས་དབང་དང་མཐུན་པར་བྱེད་པའོ། །
ཚགས་སྡོམ,བྱ་དངོས་ཀྱི་བོངས་ཚགས་ཆུང་དུ་གཏོང་བའོ། །
ཚང་ཁོག,ལྒང་པ་དང་བསམ་སེའུ་སོགས་ཆགས་སའི་ཚང་རུས་ཀྱི་ནང་ཁོག་གོ །
ཚང་གྱོད,དོགས་བཅས་ཉེས་ཅན་ཐམས་ཅད་ལས་ཁུངས་སམ་སྡེ་ཚན་གཅིག་གི་ཁོངས་སུ་གཏོགས་པའི་གྱོད་དོན་ནོ། །
ཚང་བརྩི,མི་དང་དངོས་རྫས་སོགས་ཚང་བར་རམ་ཡོངས་སུ་བརྩི་བའོ། །
ཚང་རུས། ཚང་སྒམ,མིའི་ཚང་ར་ནི་དཔྱི་རུས་དང་གཞུག་ཆུང་དང་རྔ་ཚིགས་བཅས་ཀྱིས་གྲུབ་ལ་སྒལ་ཚིགས་འདེགས་ཤིང་ལྒང་སྣོད་སོགས་ལ་སྲུང་སྐྱོབ་བྱེད་པའི་ནུས་པ་དང་ལྡན་ནོ།།
ཚངས་ཐིག,ཟླུམ་པོ་དང་གོང་བུ་གང་རུང་གི་ལྟེ་བ་བརྒྱུད་ནས་མཐའ་གཉིས་ཀྱི་བར་དུ་དྲང་པོར་བཏབ་པའི་ཐིག་ཚད་དོ། །
ཚངས་ཕྱེད,ཟླུམ་དབྱིབས་ཀྱི་དབུས་སུ་ཚངས་ཐིག་བཏབ་པའི་ཕྱེད་ཀ་སྟེ། ཟླུམ་དཀྱིལ་ནས་ཟླུམ་མཐའི་བར་གྱི་ཐིག་དུམ་མོ། །
ཚངས་མཐའི་ཚད,ཟླུམ་གོར་གྱི་ཚངས་ཐིག་དང་མཐའ་འཁོར་གྱི་བསྡུར་ཚད་དེ། རྟགས་འདིས(π)མཚོན་པར་བྱེད་ཅིང་དེའི་ཐང་ཚད༣.༡༤༡༥༩༢༦༥༣༥༨༩༧༩༣༢༣༨༤༦ལྷག་ཡོད་ལ། དེ་དང་ཉེ་བའི་གྲངས་ཚད ༣.༡༤༡༦ ཙམ་མ་གཏོགས་མི་བཀོལ་ལོ། །
ཚངས་ལྷམ,ཤིང་བལ་གྱིས་ནང་ཚངས་བྱས་པའི་དགུན་ལྷམ་མོ། །
ཚད,༡ རིག་གནས་དང་སློབ་གསོ་དང་ཤེས་རིག་དང་ནུས་པ་སོགས་ཀྱི་ཡོན་ཏན་གྱི་ཚད་དང༌། ༢ བྱ་དངོས་འཕོ་འགྱུར་གྱི་ཚད་གང་དུ་སླེབས་པའི་གནས་ཚུལ་ལོ། །
ཚད་ཁྲའི་ལྡེབས་ངོས། ཚད་ལྡེབས,སྣུམ་འཁོར་སོགས་ཀྱི་ཁ་ལོ་ཁང་ན་ཡོད་པའི་ཤེད་འཕྲུལ་གྱི་དྲོ་གྲང་དང་འགྲོས་ཚད་དང་འབར་སྣུམ་གྱི་མང་ཉུང་སོགས་འཇལ་བར་བྱེད་པའི་ཚད་འཁོར་རམ་ཚད་ཁྲ་སྣ་ཚོགས་ཡོད་པའི་ལྡེབས་ངོས་སོ། །
ཚད་གཅུན,གཅུན་པའམ་ཚོད་འཛིན་བྱེད་པའོ། །
ཚད་གཞི,བྱ་དངོས་དག་ལ་ཚད་ལེན་བྱེད་ཀྱི་གཞིའོ། །
ཚད་གཞི། ཚད,༡ ཐོན་རྫས་ཀྱི་ཆེ་ཆུང་དང་ལྕི་ཡང་དང་ཞིབ་ཚགས་དང་ནུས་པ་སོགས་ཅི་འདྲ་དགོས་པའི་ཚད་བཙུགས་ཀྱི་ཚད་གཞི་དང༌། ༢ རེ་འདོད་དང་ཆ་རྐྱེན་གྱི་ཚད་དོ། །
ཚད་གསུམ་གོ་ས། ,ཆུ་ཞེང་དཔངས་གསུམ་དང་ལྡན་པའི་དངོས་པོ་རྣམས་ཀྱི་གནས་སྟངས་ཀྱི་རྣམ་པ་སྟེ། གོ་རྟགས་གསུམ་གྱིས་གཏན་ལ་ཕབ་པའི་གོ་སའོ།
ཚད་གསུམ་འགུལ་རིས,རྩིས་འཕྲུལ་ལག་རྩལ་གྱིས་བཟོས་པའི་ཆུ་ཞེང་དཔངས་གསུམ་མམ་ཚད་གསུམ་དངོས་སྣང་གི་ཚོར་བ་སྟེར་ཐུབ་པའི་འགུལ་རིས་ཤིག་གོ །
ཚད་ཆེན,ལུས་ཀྱི་དྲོད་ཁམས་འཕེལ་ཏེ་སེ་དྲོད ༣༩ ཡན་ལ་སླེབས་པའོ། །
ཚད་ཆེན,ཚད་ཆེན་གྱི་འགྲེལ་བར་ལྟོས།
ཚད་ཉུང་འབྱུང་རྒྱུ,སྐྱེ་དངོས་རྣམས་ཀྱི་རྒྱུན་ལྡན་གྱི་ལུས་ཁམས་འགུལ་བསྐྱོད་ལ་ངེས་པར་དགོས་ཀྱང་མཁོ་ཚད་ཤིན་ཏུ་ཉུང་བའི་འབྱུང་རྒྱུའོ། །
ཚད་ཐུབ,རི་མོ་དང་རོལ་དབྱངས་སོགས་ཀྱི་ཚད་དུ་བྱ་བར་བཏུབ་པའམ་དཔེ་རུ་བྱ་བར་རུང་བའི་བརྩམས་ཆོས་སོ། །
ཚད་དཔེ,བྱ་དངོས་རྣམས་ཀྱི་ནང་ནས་ཚད་གཞི་ལྟ་བུར་གྱུར་པའི་དཔེའོ། །
ཚད་དཔྱོད་ཆས,འཇལ་ཆས་ཀྱི་རིགས་ཤིག་སྟེ། ཚད་འཇལ་བྱེད་ཀྱི་སྣེ་གཉིས་ཡོད་པ་ལ་ཚད་རྟགས་མེད་པར་ཚད་འགའ་རེ་ཚད་ལོངས་མིན་ལྟ་བའོ། །
ཚད་དུག་ཕོག་པ,གནམ་གཤིས་ཚ་གདུག་ཆེ་བའི་རྐྱེན་གྱིས་མགོ་ན་ཞིང་མགོ་ཡོམ་འཁོར་བ་གཉིད་འཐོམ་པ་སོགས་འབྱུང་བའི་ནད་ཅིག་གོ །
ཚད་བཞི་གོ་ས,དངོས་པོ་གང་ཞིག་གཏན་འཁེལ་བྱེད་པ་ལ་དགོས་པའི་གོ་མཚམས་ཀྱི་རྟགས་བཞི་སྟེ། ཆུ་ཞེང་དཔངས་གསུམ་གྱི་ཚད་དང་དུས་ཚོད་ཀྱི་གོ་སའོ། །
ཚད་བཟུང༌,བྱ་དངོས་ཀ་པའི་ངོ་བོའི་གནས་པ་དང་འགྱུར་བ་སོགས་བྱ་དངོས་ཁ་པའི་ངོ་བོའི་གནས་པ་དང་འགྱུར་བ་ལ་ལྟོས་པར་གྱུར་པ་ལ་བྱ་དངོས་ཁ་པས་ཀ་པའི་ཚད་བཟུང་ཞེས་བྱའོ། །
ཚད་མཐུན,དངོས་པོ་གང་ཞིག་རང་གི་ཚད་དང་མཐུན་པའམ་ལྡན་པའོ། །
ཚད་མཐོ,ཚད་གཞི་མཐོན་པོའོ།། །
ཚད་མཐོའི་གཅིག་བསྡུས,འདོད་ཕྱོགས་མི་གཅིག་པའི་བསམ་འཆར་དང་ཉམས་མྱོང་དང་དབང་ཆ་སོགས་ཚད་མཐོན་པོའི་སྟེང་ནས་ཕྱོགས་གཅིག་ཏུ་བསྡུ་གང་ཐུབ་བྱེད་པའོ། །
ཚད་མདའ,ཆུ་ཚོད་དང་ཚད་གཞི་འཇལ་ཆས་གང་རུང་གི་ཚད་སྟོན་བྱེད་ཀྱི་མདའ་རྟགས་སོ། །
ཚད་འཁོར། ཚད་ཁྲ,དྲོད་དང་ཤེད་དང་གློག་སོགས་དངོས་ཁམས་ཀྱི་ཚད་འཇལ་ཅིང་གཏན་ལ་འབེབས་བྱེད་དོ། །
ཚད་འགྱུར,དངོས་པོ་རྣམས་ཀྱི་གྲངས་ཀ་དང་ཚད་ཀྱི་འགྱུར་ལྡོག་སྟེ་ངང་གིས་སམ་མི་མངོན་པའི་སྒོ་ནས་འགྱུར་བའོ། །
ཚད་འཇལ,ནུས་པ་སོགས་ཀྱི་ཚད་འཇལ་བའོ། །
ཚད་འཇུན,ཚད་དམ་ལུགས་ཀྱིས་འཇུན་པར་བྱེད་པའོ། །
ཚད་འཛིན,༡ གཏན་ལ་ཕབ་པའི་རྒྱ་ཁྱོན་ངེས་ཅན་ཞིག་ལས་བརྒལ་མི་ཆོག་པ་དང༌། ༢ གཏན་ལ་ཕབ་པའི་ཚད་དོ། །
ཚད་རན,ཚད་འོས་ཤིང་རན་པའོ། །
ཚད་རྟགས,ཐོན་རྫས་ཁ་ཤས་ཀྱི་ནུས་ཚད་མཚོན་པའི་ཨང་རྟགས་ཏེ། དཔེར་ན། རྡོ་འདམ་གྱི་སྲ་ཚད་མཚོན་པའི་ཨང༢༠༠པ། ༣༠༠པ། ༤༠༠པ། ༥༠༠པ། ༦༠༠པ་ལྟ་བུའོ། །
ཚད་རྟགས,འཇལ་ཆས་དང་ཚད་ཁྲའི་སྟེང་གི་དྲོད་ཚད་དང་གློག་ཤུགས་སོགས་ཀྱི་ཚད་ཆེ་ཆུང་མཚོན་པའི་རྟགས་སམ་ཤལ་རིས་སོ། །
ཚད་རྡུལ,ཕྲ་བའི་འཇིག་རྟེན་བཤད་པའི་སྐབས་སུ་དངོས་ཁམས་ཀྱི་ཚད་འགའ་ཞིག་གི་འགྱུར་ལྡོག་ནི་རྩི་གཞི་ཆུང་ཤོས་ནས་བརྒལ་ཏེ་རྩི་བ་ལས་རྒྱུན་མཐུད་དེ་མི་རྩི་ཞིང༌། དེའི་སྐབས་ཀྱི་རྩི་གཞི་ཆུང་ཤོས་དེ་ལ་ཚད་རྡུལ་ཞེས་བརྗོད་དོ། །
ཚད་ལས་འདས་པ,ཡོན་ཏན་སོགས་ཀུན་ལས་ཁྱད་དུ་འཕགས་པའོ། །
ཚད་ལེན,ཚད་གཞི་འཇལ་ཆས་ལ་བརྟེན་ནས་ཡུལ་ལམ་དུས་སོགས་ཀྱི་ཚད་འཇལ་བའོ། །
ཚད་ལོངས,དངོས་པོ་གང་ཞིག་གི་སྤུས་ཀ་དགོས་ངེས་ཀྱི་ཚད་དུ་སླེབས་པའམ་འདང་བའོ། །
ཚད་ལོངས་ཕྱིར་གཏོང༌,འབགས་བཙོག་གིས་བསླད་པའི་ཆུ་དང་རླངས་སོགས་གཙང་མར་བྱས་ཏེ་ཚད་གཞི་ལོངས་རྗེས་ཕྱིར་གཏོང་བའོ། །
ཚད་ལྡན,བྱ་བ་དང་དངོས་པོ་དག་དགོས་པའི་ཚད་དུ་ལོངས་པའོ། །
ཚད་ལྡན,ངག་ཐོག་གམ་ཡིག་ཐོག་གང་རུང་དུ་གཏན་ལ་ཕབ་པའི་ཚུལ་ལྡན་གྱི་གོམས་སྲོལ་ལམ་ཚད་ལྡན་གྱི་གཞུང་ལུགས་དང་མཐུན་པའི་སྤྱོད་ལམ་དང་སྐད་ཆ་དང་ལག་རྩལ་སོགས་ཀྱི་མིང་ངོ༌། །
ཚད་ལྡན་དུས་ཁུལ,ས་ལྒང་ཧྲིལ་པོའི་ཤར་ནུབ་ཀྱི་ངོས་གཉིས་བསྡོམས་ན་གཞུང་ཐིག༣༦༠ ཡོད་ཅིང་གཞུང་ཐིག༡༥རེའི་ས་ཁྱོན་ལ་དུས་ཁུལ་གཅིག་ཅེས་བྱ། དུས་ཁུལ་སྔ་ཕྱི་རེ་ལ་ཆུ་ཚོད་རེའི་བར་ཁྱད་ཡོད། ས་ལྒང་ཡོངས་སུ་དུས་ཚོད ༢༤དང་གྲངས་མཉམ་པའི་དུས་ཁུལ༢༤འབྱུང་ཞིང༌། སྤྱི་ལོ༡༨༨༤ལོར་རྒྱལ་སྤྱིས་གཏན་འབེབས་བྱས་པའི་ཐོག་མའི་བྱི་རྟའི་གཞུང་ཐིག་ནས་དུས་ཁུལ་གྱི་མགོ་རྩོམ་མོ། །
ཚད་ལྡན་མགྲོན་ཤག། ཚད་ཤག,མགྲོན་ཁང་དུ་མཁོ་ཆས་ཅུང་ཆ་ཚང་ཞིང་མལ་ཁྲི་གཉིས་ཅན་གྱི་མགྲོན་ཤག་གོ །
ཚད་ལྡན་རིས,ཚད་ལྡན་གྱི་ས་བཀྲ་དང་རི་མོ་སོགས་སོ། །
ཚད་སྙོམ,གྲངས་ཚད་དང་རིམ་པ་སོགས་དགོས་མཁོ་ལྟར་སྙོམ་ཞིང་སྒྲིག་པར་བྱེད་པའོ། །
ཚད། ཏུའུ,དངོས་པོ་རྣམས་ཀྱི་རིང་ཐུང་དང་ཆེ་ཆུང་སོགས་ཀྱི་ཚད་དང༌། སྡེ་ཚན་ནམ་འཇལ་བྱེད་ཀྱི་ཚད་རྩི་གཞི་ངེས་པ་ཅན་ཞིག་གོ །
ཚན་དངུལ,སྤྱོད་སྒོ་གང་ཞིག་གི་ཆེད་དུ་གསོག་འཇོག་གམ་འགྲོ་སོང་གཏོང་རྒྱུའི་དངུལ་ལོ། །
ཚན་པ,མང་པོའི་ནང་ནས་རང་རྐྱ་ཐུབ་པའི་སྐོར་ཚན་གཅིག་སྟེ། སློབ་དེབ་ཀྱི་སློབ་ཚན་ནམ་ལེའུ་ལྟ་བུའོ། །
ཚན་པ,བྱ་དངོས་ཀྱི་ངོ་བོའི་དབྱེ་བ་ལྟར་ཕྱེས་པའི་རིགས་སམ་ཚན་པ་དང་རིག་གཞུང་གི་རྣམ་གྲངས་སོ། །
ཚན་བསྟར,ངོ་བོ་གཅིག་མཐུན་ནམ་ཕན་ཚུན་བར་ཐུན་མོང་དུ་གྱུར་པའི་ཆ་ངེས་ཅན་ཞིག་ཡོད་པའི་ཐོན་རྫས་སོགས་དངོས་པོའི་རིགས་སམ་སྐོར་ཚན་ཞིག་གོ །
ཚན་ཞིབ་ལས་དོན,ཚན་རིག་ཞིབ་འཇུག་གི་བྱ་བའོ། །
ཚན་རིག་ཁང༌,གཞི་ཁྱོན་ཆེ་ཙམ་གྱི་ཚན་རིག་ཞིབ་འཇུག་བྱེད་པའི་ལས་ཁུངས་ཤིག་སྟེ། དེ་ལ་སྣ་མང་དང་སྣ་གཅིག་ཅན་གྱི་རིགས་གཉིས་ཡོད་དོ། །
ཚན་རིག་ཅན,ཚན་རིག་གི་རྣམ་པ་ཅན་དུ་གྱུར་པའོ། །
ཚན་རིག་རང་བཞིན,ཚན་རིག་གི་རང་བཞིན་དང་མཐུན་པའོ། །
ཚན་རིག་རྫུན་མ,ཚན་རིག་གི་རིགས་པ་རྫུན་མ་ལ་བརྟེན་ནས་མི་རྣམས་ལ་མགོ་སྐོར་གཏོང་བའི་ཤེས་རིག་མ་ལག་གོ །
ཚན་རྟོག་གློག་བརྙན,ཚན་རིག་གི་རྟོག་སྨོན་ལས་བརྩམས་པའི་གློག་བརྙན་ནོ། །
ཚན་རྩལ,ཚན་རིག་གི་ལག་རྩལ་ལོ། །
ཚན་སློབ་གློག་བརྙན,ཚན་རིག་ཤེས་བྱ་ངོ་སྤྲོད་བྱེད་པའི་གློག་བརྙན་ནོ། །
ཚབ་བརྗེ,ཕན་ཚུན་ཚབ་བྱེད་དམ་གཅིག་གིས་གཅིག་གི་ཚབ་བྱེད་པའོ། །
ཚབ་བྱེད་ཞབས་འདེགས་ཆས,མིའི་ཚབ་ཏུ་ཞབས་འདེགས་ཞུ་བའི་འཕྲུལ་ཆས་སོ། །
ཚབ་རྩིས,ཚབ་རྩིས་རིག་པ་ཞེས་པའི་ཚིག་སྡུད་དོ། །
ཚབ་རྩིས་རིག་པ,གྲངས་རིག་པའི་བྱེ་བྲག་ཅིག་སྟེ། ཡི་གེ་དག་གིས་ཨང་གྲངས་ཀྱི་ཚབ་བྱས་ཏེ་བརྩི་བྱའི་གྲངས་ཀྱི་འབྲེལ་བ་དང་ངོ་བོ་དང་ཆོས་ཉིད་ལ་ཞིབ་འཇུག་བྱེད་པའི་རིག་པའོ། །
ཚབ་ལེན་དངུལ་ཁང༌,ཁེ་ལས་ཚན་པའི་ཚབ་བྱས་ནས་རིན་དངུལ་ལེན་མཁན་གྱི་དངུལ་ཁང་ངོ༌། །
ཚབ་སྒྲུབ,༡ གཞན་གྱི་ཚབ་བྱས་ནས་བྱ་བ་སྒྲུབ་པ་དང༌། ༢ རྒྱལ་ཁབ་ཕྱི་འབྲེལ་བློན་ཆེན་གྱི་མིང་ཐོག་ནས་རྒྱལ་ཁབ་གཞན་དུ་མངགས་པའི་ལས་ཚབ་བོ། །
ཚབ་སྒྲུབ་པ,གཞན་གྱི་འཐུས་ཚབ་བྱས་ནས་བྱ་བ་སྒྲུབ་མཁན་ནོ། །
ཚབ་སྦྲུམ,བུད་མེད་གཞན་གྱི་ཚབ་བྱས་ནས་རང་གི་མངལ་དུ་ཕྲུ་གུ་སྦྲུམ་པར་བྱེད་པའོ། །
ཚབ་ཨང༌,དོན་གང་ཞིག་མཚོན་པར་བྱེད་པའི་བརྡ་རྟགས་ཀྱི་ཚོགས་པ་སྟེ། དཔེར་ན། རྩིས་འཕྲུལ་གྱི་བརྡ་འཕྲིན་དང་རྩིས་རིམ་དག་ལ་འཇུག་པའི་ཚེ་ན་བརྡ་འཕྲིན་རྣམས་རྩིས་འཕྲུལ་གྱིས་ངོས་ཟིན་པའི་གཉིས་འཕར་ལུགས་ཀྱི་ཨང་གྲངས་སུ་བརྗེ་བསྒྱུར་བྱ་དགོས་ལ་དེའི་སྐབས་ཀྱི་ཨང་གྲངས་ལ་ཚབ་ཨང་ཞེས་བྱའོ། །
ཚབས་ཆེན,བྱ་བ་སོགས་ཚབས་ཆེ་བའམ་དོན་གནད་ཆེ་བའོ། །
ཚར་བོང༌,སྔོ་ལྡུམ་གྱི་རིགས་ཏེ། རྩ་བ་རྐང་གཅིག་རྒྱུས་ཕྲན་ཐར་ཐོར་ཅན། སྡོང་བུ་ཕྲ་ལྡེམ་འཇམ་ལ་རིང་བ། ལོ་མ་བྱེའུའི་སྤར་མོ་འདྲ་བ། སྟོད་ཆར་མེ་ཏོག་སྐྱ་བོ་མཁན་འབྲུམ་མ་འཆར་བ་ཞིག་ཡིན་ལ། དཀར་སྨུག་གཉིས་སུ་དབྱེ་བ་ལས་འདི་ནི་སྔ་མ་ཡིན་ལ། ཕྱི་མ་ནི་དེ་དང་འདྲ་བ་ལ་ལོ་མ་སྐུད་དབྱིབས་ཕྲ་མཉེན་སྤུ་འཇམ་ཅན་མེ་ཏོག་ལྗང་སེར་འཆར་བ་ཞིག་གོ །
ཚལ་གྲི། གཏུབ་གྲི,སྔོ་ཚལ་སོགས་གཏུབ་བྱེད་ཀྱི་གྲིའོ། །
ཚལ་དཀར,ལོ་མའི་ཕོན་པོ་ཆེ་ཞིང་མེ་ཏོག་སེར་སྐྱ་ཅན་གྱི་རྒྱུན་མཐོང་ཚལ་རིགས་ཤིག་སྟེ། ཚལ་དཀར་ཆེ་བ་དང་ཆུང་བ་སོགས་རིགས་མང་ངོ་། །
ཚལ་དཀར་ཆུང་ངུ༌,ཚལ་དཀར་དང་འདྲ་ཞིང་ལོ་འདབ་ལྗང་གུ་གཟར་བུའི་དབྱིབས་ཅན། རྩ་བ་དཀར་ལ་དྲང་བའི་རྒྱུན་མཐོང་སྔོ་ཚལ་ཤིག་གོ །
ཚལ་མྱུག,སྔོ་ཚལ་རིགས་ཀྱི་ལྗང་མྱུག་གོ །
ཚལ་ཞིང༌། ལྡུམ་ར,བཟའ་བར་རུང་བའི་སྔོ་ཚལ་གྱི་རིགས་གདབ་སའི་ཞིང་རའོ། །
ཚལ་ལོག,དབྱིབས་རིལ་རིལ་ཡིན་པའི་ཚལ་ཞིག་སྟེ་ཡུལ་འགར་ལོ་སྒོར་པད་ཚལ་ཡང་ཟེར་རོ། །
ཚལ་སླེ,སྔོ་ཚལ་སོགས་གཞུག་སའི་སླེ་བོའོ། །
ཚི་གུ་སིལ་ཏོག། ཚིག་སིལ,ཕྱི་སིལ་ཤུན་དང་བར་སིལ་ཤ་དང་ནང་དུ་ཚི་གུ་སྲ་མོ་དང་བཅས་པའི་གཤེར་འབྲས་སམ་གཤེར་སིལ་གྱི་རིགས་ཏེ་ཁམ་བུ་ལྟ་བུའོ། །
ཚིག་དཔེ,མི་རྣམས་ཀྱིས་དུས་ཡུན་རིང་པོར་བཤད་ནས་གོམས་པར་གྱུར་པའི་ཚིག་སྟེ། ཚིག་བསྡུས་ཤིང་དོན་གསལ་ལ་གཏམ་རྒྱུད་དང་སྦྱར་བའང་ཡོད་དོ། །
ཚིག་མཛོད། མིང་མཛོད,མིང་ངམ་ཚིག་གི་ཚོགས་པ་འགྲེལ་བཤད་དང་བཅས་ཏེ་ལྷན་དུ་བསྡུས་ནས་ལྟ་ཀློག་དང་འཚོལ་སྟབས་བདེ་བའི་ཕྱིར་དུ་བསྒྲིགས་པའི་ཉེར་སྤྱད་དཔེ་དེབ་བོ། །
ཚིག་ཚན,ཚིག་མཛོད་ཀྱི་ནང་གི་རྩ་ཚིག་དང་འགྲེལ་བ་སོགས་ཚན་པ་སོ་སོར་ཕྱེས་པའི་ཚིག་ཕྲེང་གི་ཚན་པའོ། །
ཚིག་སྙིང༌,སྤྱིར་བཏང་ཤིང་ཏོག་གི་ནང་རུས་དང་བྱེ་བྲག་སིལ་རུས་ལ་ཚི་གུ་དང་ནང་སྙིང་སྟེ་དེའི་ནང་གི་འབྲུ་སོན་ཆུང་ངུ་གཉིས་སུ་དབྱེ་བའོ། །
ཚིག་སྦྱོར། བསྡེབས་ཚིག,བསྡེབས་ཚིག་གི་འགྲེལ་བར་ལྟོས།
ཚིགས་པའི་མཁར་མཚམས,སྒལ་ཚིགས་ཀྱི་བར་ན་གནས་པའི་རུས་པ་ལེབ་མོ་དབྱིབས་དོང་ཙེ་དང་འདྲ་བ་རྣམས་སོ། །
ཚིགས་བཅད། སྙན་རྩོམ,༡ ལྕི་ཡང་སྡོད་མཚམས་སོགས་ཀྱི་སྡེབ་སྦྱོར་དང་ལྡན་པའི་སྙན་ངག་གི་རྩོམ་སྟངས་དང༌། ༢ དེ་ལྟར་བརྩམས་པའི་སྙན་རྩོམ་མོ། །
ཚིགས་མིང༌,འགྲིམ་འགྲུལ་ས་ཚིགས་སོགས་ཀྱི་མིང་ངམ་ཁ་བྱང་ངོ༌། །
ཚིལ་སྐྲན,ལུས་པོའི་ནང་གི་ཚིལ་རྣམས་སྐྲན་དུ་གྱུར་པའི་ནད་དོ། །
ཚིལ,སྲོག་ཆགས་དང་རྩི་ཤིང་གི་ཚིལ་ལོ། །
ཚུགས་གསར་རྒྱ་ཡིག། བསྡུས་ཡིག,སྙུག་འགྲོས་ཇེ་ཉུང་ལ་བཏང་བའི་ཡིག་ཚུགས་གསར་བ་སྟེ། དེང་རབས་ཀྱི་རྒྱ་ཡིག་གོ །
ཚུགས་འགྱུར,༡ སྲོག་ཆགས་འགའ་ཞིག་ན་འཕར་བའི་ཚེ་སྲོག་ཆགས་གཞན་གྱི་གཟུགས་ཕུང་དུ་འགྱུར་བ་སྟེ། དཔེར་ན། ལྕོང་མོ་སྦལ་བར་འགྱུར་བ་ལྟ་བུ་དང༌། ༢ སྐྱེ་དངོས་འགའ་ཞིག་ཁོར་ཡུག་གི་དབང་གིས་ལུས་ཀྱི་ཚུགས་ཀ་གཞན་དུ་འགྱུར་བ་དང༌། ༣ མིའི་ལུས་ཁམས་དང་སེམས་ཁམས་ཀྱི་རྣམ་པ་རྒྱུན་ལྡན་མ་ཡིན་པར་གྱུར་པ་དང༌། ༤ རྣམ་པ་གཞན་དུ་གྱུར་པའོ། །
ཚུགས་འཛིན,བྱ་དངོས་ཀྱི་ཁྱད་ཆོས་རིམ་བཞིན་གྲུབ་ནས་གཏན་ཆགས་བྱུང་བའོ། །
ཚུགས་འཛིན་སྐྲ་སྤྱིན,སྐྲ་འཆོས་པའམ་སྐྲ་ཚ་ནོན་བྱེད་པའི་སྐབས་སུ་སྐྲ་ཚུགས་མི་འཆོལ་བར་འཛིན་བྱེད་ཀྱི་སྤྱིན་ཆུའི་རྣམ་པའི་སྒེག་རྫས་ཀྱི་རིགས་ཤིག་གོ །
ཚུགས་རྙིང་རྒྱ་ཡིག། རྒྱའི་རྫོབ་ཡིག,རྒྱའི་ཡིག་རྙིང་སྟེ་སྙུག་རིས་རྫོབ་ཆེ་བའི་བྲིས་གཟུགས་ཤིག་གོ །
ཚུལ་མཐུན,ཚུལ་ལུགས་དང་མཐུན་པའོ། །
ཚུལ་མིན་འགྲན་རྩོད,ལས་རིགས་བདག་གཉེར་བྱེད་མཁན་གྱིས་བདག་གཉེར་འགུལ་བསྐྱོད་ཀྱི་ཁྲོད་དུ་བདག་གཉེར་པ་གཞན་དག་དང་འཛད་སྤྱོད་པའི་ཁྲིམས་མཐུན་ཁེ་དབང་ལ་གནོད་སྐྱོན་བཟོ་བའམ་སྤྱི་ཚོགས་དཔལ་འབྱོར་སྒྲིག་རིམ་ལ་འགལ་རྐྱེན་གཏོང་བའི་ཚུལ་མིན་གྱི་འགྲན་རྩོད་བྱེད་པའོ། །
ཚུལ་འདས,སྤྱོད་པ་སོགས་ཚུལ་དང་མི་མཐུན་པའོ། །
ཚུལ་ལྡན་གྲོང་ཚོ,མི་རྣམས་ཀྱི་འཚོ་བའི་བཟང་ཚད་ངེས་ཅན་ཞིག་ཏུ་སླེབས་པ་དང་བསྟུན་གྲོང་མི་རྣམས་ཀྱི་སྤྱོད་པ་ཡ་རབས་ཚུལ་མཐུན་ལ་ཕྱོགས་པ་དང་ཁོར་ཡུག་ཀྱང་མཛེས་ཤིང་གཙང་བར་གྱུར་པའི་གྲོང་ཚོའོ། །
ཚུལ་ལྡན་ཉལ་ཁང༌,སྒྲིག་ལམ་དང་གཙང་སྦྲ་སོགས་ཡ་རབས་གཤིས་སྤྱོད་ཀྱི་བསྡུར་ཚད་མཐོ་བའི་ཉལ་ཁང་ངོ༌། །
ཚུལ་ལྡན་སྤྱི་ཆིངས,ཡ་རབས་ཚུལ་མཐུན་གྱི་སྲོལ་བཟང་དར་སྤེལ་གཏོང་བའི་ཆེད་དུ་བཞག་ཅིང་ཀུན་གྱིས་བརྩི་བསྲུང་བྱ་དགོས་པའི་ཁ་དན་གྱི་ཡི་གེ་ཞིག་གོ །
ཚུལ་ལྡན། དཔལ་ཡོན,སྤྱི་ཚོགས་འཕེལ་ནས་མི་རྣམས་ལ་རིག་གནས་ཡོན་ཏན་ཅུང་ཟད་མཐོན་པོ་ལྡན་པའི་དུས་སྐབས་སུ་སླེབས་པའོ། །
ཚེ་ཁམ,༡ རྒྱའི་ལུགས་ཀྱི་ཚེ་རིང་བར་རྟེན་འབྲེལ་དུ་དབུལ་བར་བྱ་བའི་ཤིང་ཏོག་ཁམ་བུ་དང༌། ༢ ཁམ་བུའི་དབྱིབས་ཅན་གྱི་གྲོ་ཕྱེའི་ཟས་ཤིག་གོ །
ཚེ་གང་སློབ་གསོ,མི་གཅིག་གི་མི་ཚེ་གང་བོར་ཐོབ་པའི་སློབ་གསོའོ། །
ཚེ་བཙོན,བཙོན་པའི་ཚེ་གང་གི་རང་དབང་འཕྲོག་པའི་ཁྲིམས་ཆད་དོ། །
ཚེ་མཇུག་བདེ་སྐྱེལ,ཚེ་མཇུག་བདེ་སྐྱིད་ཀྱི་ངང་དུ་རོལ་བའོ། །
ཚེ་མཐའ། འཆི་ཁ,ཚེ་ཡི་མཐའ་འམ་འཆི་ལ་ཉེ་བའི་དུས་སོ། །
ཚེ་མཐའི་བྱམས་སྐྱོང༌,འཆི་བ་ལ་ཉེ་བའི་ནད་པར་བྱམས་སྐྱོང་དང་སེམས་གསོ་བྱས་ཏེ་ཚེ་མཐའ་བདེ་བར་སྐྱེལ་བའི་ལྟ་སྐྱོང་བྱེད་པའོ། །
ཚེ་འབར,ལྷ་སྐུ་སོགས་ཀྱི་མདུན་དུ་ཕུལ་བའི་ཉིན་མཚན་ཁོར་མོ་ཡུག་ཏུ་འབར་བའི་མར་མེའོ། །
ཚེ་སྲོག་ཚན་རིག,སྐྱེ་དངོས་རིག་པ་སོགས་ལ་བརྟེན་ནས་མི་དང་དུད་འགྲོ་དང་སྐྱེ་དངོས་ཕྲ་བའི་བར་གྱི་ཚེ་སྲོག་གི་རྣམ་གཞག་ལ་ཞིབ་འཇུག་བྱེད་པའི་ཚན་རིག་ཅིག་གོ །
ཚེ་སྲོག,སྐྱེ་དངོས་གང་རུང་ལ་ལྡན་པའི་འགུལ་སྐྱོད་ཀྱི་ནུས་ཤུགས་ཏེ། དེ་ནི་དངོས་པོའི་འགུལ་སྐྱོད་ཀྱི་རྣམ་པ་དམིགས་བསལ་ཅན་ཞིག་དང༌། རྙོག་འཛིང་ཆེ་བ་ཞིག་དང༌། རིམ་པ་མཐོ་ཤོས་ཤིག་ཡིན་ལ། སྤྲི་དཀར་དང་ཕྲ་ཕུང་ཉིང་རྡུལ་གྱི་སྐྱུར་རྫས་གཉིས་ལས་གྲུབ་པ་ཡིན་ཞེས་ཟེར་རོ། །
ཚེག་ཐིག,ཕལ་ཆེར་ཐིག་རྩའི་རི་མོ་ལ་བཀོལ་བའི་ཚེག་ལས་གྲུབ་པའི་ཆད་མ་མཐུད་ཀྱི་ཐིག་ཅིག་གོ །
ཚེག་ཐུར,དགེ་རྒན་གྱིས་ནག་པང་ཐོག་གི་ཡི་གེ་དང༌། རི་མོ་སོགས་སྟོན་བྱེད་ཀྱི་ཐུར་མའོ། །
ཚེགས་ཆེན་ཟློས་གར,ལེན་རྩལ་དང་འཁྲབ་རྩལ་གྱི་ཚེགས་ལྕི་བའི་ཟློས་གར་གྱི་རིགས་སོ། །
ཚེབ,ཟས་ཟ་བ་སོགས་ལ་བཀོལ་བར་བྱ་བའི་རྩ་བ་གཅིག་ལ་རྩེ་མོ་དུ་མ་ཅན་གྱི་ཡོ་བྱད་ཅིག་གོ །
ཚེབ་འཁོར,མདུན་ངོས་ན་འཁྱེར་བྱེད་ཚེབ་ཀྱི་ཡལ་ག་ལྟ་བུ་བརྐྱངས་ནས་དངོས་རྫས་རྣམས་སྐྱེལ་བ་དང་འཇོག་ལེན་བྱེད་པའི་འཁོར་ལོ་ཞིག་གོ །
ཚེར་ཚོད,སྔོ་ལྡུམ་རིགས། ལོ་མ་འཇོང་རིང་ཚེར་མ་ཡོད་པ། མེ་ཏོག་དམར་སྨུག འབྲས་བུ་འཇོང་ཟླུམ་ཅུང་རིང་བ། སྡོང་བུ་གསར་བ་བཟའ་ཚོད་དུ་བྱེད་པ་ཞིག་གོ །
ཚེར་ཚོད,ཚེར་ཚོད་ཀྱི་འགྲེལ་བར་ལྟོས།
ཚེར་ལྤགས་སྲོག་ཆགས,སྒལ་ཚིགས་མེད་པའི་སྲོག་ཆགས་ཀྱི་ནང་ཚན་ཞིག་སྟེ། ལུས་དབྱིབས་སྒོར་ཟླུམ་འཇོང་པོ་སོགས་ཡོད་ལ། པགས་པའི་ཕྱི་ངོས་སུ་འབྲུམ་བུ་རྩེ་རྣོན་ཡོད་པ། རྟག་པར་མཚོ་གཏིང་དུ་གནས་པ་མཚོ་སྐར་དང་མཚོ་རྒང་སོགས་སོ། །
ཚེར་ཤུག,ཤིང་སྡོང་ཆེ་བའི་རིགས་དང་ཤིང་ཕྲན་གྱི་རིགས་ཏེ། ཤིང་རྩེ་མདུང་དབྱིབས། ལོ་མ་ཚེར་དབྱིབས། འབྲས་བུ་ཟླུམ་པོ། ཤིང་རྒྱུས་ཆུ་ཐུབ་ཅིང་གྲུ་གཟིངས་བཟོ་བའི་རྒྱུ་ཆ་བྱེད་པ་ཞིག་གོ །
ཚེས་ཐོ,ལོ་ཁོར་མོ་གཅིག་གི་ཟླ་ཚེས་དང་རེས་གཟའ་དུས་གཟེར་དུས་ཆེན་སོགས་ཞིབ་པར་བཀོད་ཅིང་ཉིན་རེར་ཤོག་ལྷེ་རེ་ཡོད་པའི་ལོ་རྩིས་ཀྱི་ཐོ་ཡིག་གོ །
ཚེས་མདུང༌། མདུང་ཟླ་ཚེས་མ,མདུང་རྩེ་ལིའམ་ལྕགས་ལས་བྱས་ཤིང་ལོགས་ན་ཚེས་རུའི་དབྱིབས་ཅན་གྱི་མདུང་སོ་དང་ལྡན་པའི་གནའ་བོའི་མདུང་གི་བྱེ་བྲག་ཅིག་གོ །
ཚེས་རུ། ཚེས་ཟླ,བོད་རྩིས་དང་རྒྱ་རྩིས་ཀྱི་ཟླ་བ་སོ་སོའི་ཚེས་ཁའི་ཟོར་བའི་དབྱིབས་དང་འདྲ་བའི་ཟླ་གཟུགས་སོ། །
ཚོ་བ,ཁྲག་རྒྱུད་ཉེ་བའི་རིགས་རྒྱུད་འགའ་ཞིག་མཉམ་དུ་འདྲེས་པའི་ཚོགས་དང་སྡེ་ཚོའོ། །
ཚོ་བ་མནའ་འབྲེལ,ཚོ་བ་གཉིས་སམ་གཉིས་ཡན་ཆད་བར་མནའ་ཆིངས་ཀྱིས་སྦྲེལ་ཏེ་མཉམ་འབྲེལ་བྱས་པའོ། །
ཚོ་བྱང་ཇ,ལུས་ཀྱི་ཚོ་བྱང་བར་བྱེད་པའི་ནུས་པ་ཅན་གྱི་ཇ་ཞིག་གོ །
ཚོ་བྱང་བ,ལུས་ཀྱི་ཚོ་བ་བྱང་དུ་འཇུག་བའམ་འཕྲི་བར་བྱེད་པའོ། །
ཚོགས་ཁང༌,ཚོགས་འདུ་དང་མཛད་སྒོ་སོགས་སྤེལ་སའི་ཁང་པ་ཆེན་མོའོ། །
ཚོགས་གསེང༌,ཚོགས་འདུ་འཚོགས་པའི་སྐབས་ཀྱི་ངལ་གསོའི་བར་གསེང་ངོ༌། །
ཚོགས་ཅོག,ཚོགས་འདུ་འཚོགས་པའི་ཚེ་ཆེད་དུ་བཀོལ་བར་བྱ་བའི་ཅོག་ཙེའོ། །
ཚོགས་ཆེན,མི་མང་པོ་མཉམ་དུ་འདུས་པའི་ཚོགས་འདུ་ཆེན་པོའོ། །
ཚོགས་དངུལ,ཚོགས་མི་རྣམས་ཀྱིས་དུས་བཅད་ལྟར་དུ་རང་ཉིད་ཁོངས་སུ་གཏོགས་སའི་རྩ་འཛུགས་ལ་སྤྲད་པར་བྱ་བའི་དངུལ་ལོ། །
ཚོགས་པ,དམིགས་ཡུལ་ངེས་ཅན་ཞིག་གི་ཆེད་དུ་ཐུན་མོང་དུ་བྱ་བ་རྩོམ་པའི་ཚོགས་པའམ་སྒྲིགས་འཛུགས་སོ། །
ཚོགས་པའི་ཁ་པར,ཡན་ལག་གི་ཁ་པར་འཕྲུལ་ཆས་དུ་མ་ཕྱི་རོལ་གྱི་སྐུད་པ་གཅིག་ལ་བརྟེན་པ་སྟེ། ཡན་ལག་གི་ཁ་པར་རྣམས་ཀྱིས་ཕན་ཚུན་འཕྲིན་གཏོང་ཆོག་ལ། ཡན་ལག་ཁ་པར་སོ་སོས་ཕྱི་རོལ་ཏུའང་འཕྲིན་གཏོང་ཐུབ་པ་ཞིག་གོ །
ཚོགས་པའི་ལུས་སྦྱོང༌,ཚོགས་པས་འཁྲབ་སྟོན་བྱེད་ཅིང་བརྗོད་བྱའི་དོན་སྙིང་ལྡན་པའི་ལུས་སྦྱོང་ཞིག་གོ །
ཚོགས་བཤམ,ཚོགས་འདུ་དང་བཤམ་སྟོན་ནོ། །
ཚོགས་བྲོ,རོལ་མོའི་རམ་འདེགས་ལ་བརྟེན་ནས་མི་མང་པོས་མཉམ་དུ་འཁྲབ་རྒྱུའི་བྲོ་གར་ཞིག་གོ །
ཚོགས་མིག,འབུ་སྦྲང་རིགས་ཀྱི་མིག་གི་གྲུབ་སྟངས་ཤིག་སྟེ། མིག་གཅིག་གི་ནང་དུ་ཟུར་དྲུག་ཅན་གྱི་མིག་ཆུང་བ་དུ་མ་ཚོགས་ནས་གྲུབ་པ་ལ་ཚོགས་མིག་ཅེས་བྱ་ཞིང༌། རྐྱང་མིག་ལ་ལྟོས་ནས་བཏགས་པའོ། །
ཚོགས་མིའི་བྱང་བུ། ཚོགས་བྱང༌,ཚོགས་པ་གང་རུང་གི་ཁོངས་མི་ལ་སྤྲད་པའི་དཔང་བྱང་ངོ༌། །
ཚོགས་འདུ་འཚོགས་པ,མི་རྣམས་ལྷན་དུ་ཚོགས་ནས་བྱ་བར་གྲོས་བསྡུར་དང་སྙན་ཞུ་ལ་ཉན་པ་དང་མཉམ་སྤྲོ་སོགས་བྱེད་སྒོ་སྤེལ་བའོ། །
ཚོགས་འདུའི་ཁ་པར,ཚོགས་འདུའི་ཆེད་དུ་བཀོལ་བར་བྱ་བའི་ཁ་པར་རོ། །
ཚོགས་སྡེ,མང་ཚོགས་ཀྱི་ཚོགས་པ་སྣ་ཚོགས་པ་སྟེ། བཟོ་ཚོང་དང་སློབ་ཚོགས་དང་བུད་མེད་ཚོགས་པ་ལྟ་བུའོ། །
ཚོང་ཁང༌,ཚོང་རྫས་བཙོང་སའམ་ཚོང་ལས་གཉེར་སའི་གནས་སོ། །
ཚོང་གཉེར,ཉོ་ཚོང་གི་ལས་དོན་གཉེར་བའོ། །
ཚོང་དཔོན་ཁྲིའུ,ཁེ་ལས་སམ་ཚོང་ལས་ཁག་གི་ཚོང་དཔོན་གྱི་གཞུང་ལས་ཁང་དུ་བཀོལ་བར་བྱ་བའི་འདུག་ཁྲིའུ་སྤུས་ལེགས་ཤིག་གོ །
ཚོང་དཔོན་ཅོག་ཙེ,ཁེ་ལས་སམ་ཚོང་ལས་ཁག་གི་ཚོང་དཔོན་གྱི་གཞུང་ལས་ཁང་དུ་བཀོལ་བར་བྱ་བའི་མདུན་ཅོག་སྤུས་ལེགས་ཤིག་གོ །
ཚོང་དཔོན། མགོ་བདག,སྒེར་གཉེར་ཁེ་ལས་ཀྱི་བདག་པོའི་མིང་ངོ༌། །
ཚོང་བདག་མ,མགོ་བདག་གམ་ཚོང་དཔོན་གྱི་ཆུང་མའོ། །
ཚོང་བསྐྱུར,ཚོང་པ་རྣམས་ཀྱིས་དམིགས་ཡུལ་གང་རུང་འགྲུབ་ཆེད་དུ་ཚོང་ལས་བྱེད་པ་བསྐྱུར་ཏེ་ངོ་རྒོལ་བྱེད་པའོ། །
ཚོང་བསྐྱེད,ཚོང་ལམ་རྒྱ་ཆེ་རུ་བསྐྱེད་པ་དང་ཐོན་རྫས་ཉོ་ཚོང་གི་གྲངས་འབོར་ཇེ་མང་དུ་གཏོང་བ་སོགས་ཚོང་ལས་ཀྱི་རྣམ་པ་ཇེ་ཆེར་གཏོང་བའོ། །
ཚོང་བྱེད,ཉོ་ཚོང་གི་བྱ་བ་སྒྲུབ་པའོ། །
ཚོང་མཁར,ཐོག་རྩེགས་མང་པོ་ཅན་གྱི་ཚོང་རའི་ཁང་པའོ། །
ཚོང་མགྲོན,ཚོང་ཁང་ངམ་ཞབས་འདེགས་ལས་རིགས་ཀྱི་ཚོང་རྫས་ཉོ་མཁན་ནམ་ཞབས་འདེགས་ཞུ་ཡུལ་གྱི་མིང་ངོ༌། །
ཚོང་མགྲོན,ཚོང་ཁང་དང་ཟས་ཁང་སོགས་ཀྱི་ནང་དུ་ཡོང་བའི་སྤྱོད་པ་གཙོ་བོའི་རིགས་སོ། །
ཚོང་ཚབ་པ,ཁེ་ལས་དང་ཁེ་ལས་ཁྲིམས་མིའི་མངག་བཅོལ་ལྟར་ཚོང་གི་བྱ་བ་སྒྲུབ་མཁན་གྱི་མིའམ་ཁེ་ལས་སོ། །
ཚོང་ཚོགས,ཚོང་པ་རྣམས་ཀྱིས་རང་གི་ཁེ་ཕན་སྲུང་སྐྱོབ་ཀྱི་ཆེད་དུ་བཙུགས་པའི་ཚོགས་པ་ཞིག་གོ །
ཚོང་ཞུགས,སྔར་གྱི་ལས་ཀ་དོར་ནས་ཚོང་ལས་གཉེར་བའོ། །
ཚོང་ཟད,ཚོང་རྫས་གང་ཞིག་བཙོངས་ཚར་བས་མུ་མཐུད་དེ་མཁོ་འདོན་བྱེད་མི་ཐུབ་པའོ། །
ཚོང་ཟླ,ཕན་ཚུན་བར་ཉོ་ཚོང་འགྲོ་འོང་མང་བའི་རྒྱལ་ཁབ་དང་ས་ཁུལ་དང་ཁེ་ལས་བཅས་སོ། །
ཚོང་འགུགས་དངུལ་འདྲེན,བཟོ་གྲྭ་དང་ཚོང་ཁང་སོགས་ཚུར་བཀུག་ནས་མ་རྩ་གཏོང་དུ་བཅུག་སྟེ་ས་ཁུལ་རང་གི་ཚོང་ར་ཕུན་སུམ་ཚོགས་པར་གཏོང་བ་དང༌། དཔལ་འབྱོར་འཕེལ་རྒྱས་ལ་སྐུལ་འདེད་བྱེད་པའོ། །
ཚོང་འགུགས,འགྲེམ་སྟོན་ནམ་འགྲེམ་བརྡ་སོགས་ཀྱི་ཐབས་ལ་བརྟེན་ནས་མ་དངུལ་གཏོང་མཁན་དང་ཚོང་གཉེར་བྱེད་མཁན་ཚུར་འགུགས་བྱེད་པའོ། །
ཚོང་འགྲིམ་པ,ས་ཆ་ཀུན་ཏུ་བགྲོད་ནས་ཚོང་ལས་གཉེར་མཁན་ནོ། །
ཚོང་འགྲུལ,རྒྱལ་ཁབ་བམ་ས་ཁུལ་ཕན་ཚུན་བར་ཉོ་ཚོང་བྱེད་པའོ། །
ཚོང་འགྲེམ་པ། འགྲེམ་ཚོང་པ,ཚོང་རྫས་རྣམས་ངོ་སྤྲོད་བྱེད་པའི་ཚུལ་གྱིས་གཞན་ལ་འཚོང་བའི་ལས་ཀ་ཆེད་དུ་གཉེར་མཁན་གྱི་མིའོ། །
ཚོང་འགྲེམ,ཚོང་རྫས་ཀྱི་འགྲེམ་ལམ་རྒྱ་ཇེ་ཆེར་གཏོང་བའོ། །
ཚོང་འདུས,ཞིང་སྡེ་དང་གྲོང་ཁུལ་དུ་དུས་བཅད་ངེས་ཅན་ཞིག་གི་ནང་དུ་འདུས་པའི་ཉོ་འཚོང་སྤེལ་སའི་ཚོང་རའོ། །
ཚོང་འབྱེད,གསེར་དང་རྐང་འཛིན་སོགས་ཀྱི་ཉོ་ཚོང་ཁྲོམ་རའི་ལས་གཉེར་བྱེད་མགོ་ཚུགས་ནས་ཉིན་དེའི་ཁྲོམ་རའི་གནས་ཚུལ་ཐེངས་དང་པོ་སྒྲོག་པར་བྱེད་པའོ། །
ཚོང་ར,༡ ཚོང་ཁང་དང་ཚོང་སྟེགས་སྣ་ཚོགས་ཕྱོགས་གཅིག་ཏུ་འདུས་པ་ལས་གྲུབ་པའི་ཚོང་ར་དང༌། ༢ གཞི་ཁྱོན་ཅུང་ཆེ་ལ་ཚོང་རྫས་སྣ་ཁ་འཛོམས་པའི་ཕྱོགས་འདུས་ཀྱི་ཚོང་ཁང་ངོ༌། །
ཚོང་རྟགས,ཁེ་ལས་སོགས་སྡེ་ཁག་གིས་བཟོ་ལས་ཐོན་དབང་སྤྱོད་པའི་ཆེད་དུ་རང་གི་ཐོན་རྫས་ཀྱི་ཕྱི་ཐུམ་དུ་ཡི་གེའམ་རི་མོ་གང་རུང་གིས་བཏབ་པའི་མཚོན་རྟགས་ཁྱད་པར་བ་ཞིག་སྟེ། རྟགས་དེ་བཟོ་ཚོང་སྲིད་འཛིན་སྡེ་ཁག་གིས་ཐོ་འགོད་བྱས་རྗེས་བཅའ་ཁྲིམས་ཀྱི་སྲུང་སྐྱོབ་ཐོབ་པ་ཞིག་གོ །
ཚོང་རྫས་དཔལ་འབྱོར,ཐོན་སྐྱེད་དང་བགོ་བཤའ་དང་བརྗེ་རེས་དང་འཛད་སྤྱོད་སོགས་ཀྱི་བྱེད་སྒོ་ཐམས་ཅད་ཟོང་དངུལ་གྱི་འབྲེལ་བར་བརྟེན་ནས་སྤེལ་གྱིན་ཡོད་པའི་དཔལ་འབྱོར་གྱི་རྣམ་པ་ཞིག་སྟེ། རང་བྱུང་དཔལ་འབྱོར་གྱི་ཟླས་ཕྱེས་པའོ། །
ཚོང་རྫས་བརྗེ་རེས,ཚོང་རྫས་ཀྱི་དངོས་པོ་རྣམས་དངོས་པོ་གཞན་དང་རྗེ་འཚོང་བྱེད་པའོ། །
ཚོང་རྫས་ཞིབ་བཤེར། ཟོང་བཤེར,རྒྱལ་ཁོངས་བརྒལ་པའི་ཚོང་ཟོང་ངམ་དངོས་རྫས་ཀྱི་སྤུས་ཀ་དང་ཚད་ཐིག་དང་ཕྱི་ཐུམ་དང་ལྗིད་ཚད་དང་གྲངས་ཚད་དང་འཕྲོད་བསྟེན་སོགས་ཚད་དང་ལྡན་མིན་ནམ་བརྗེ་འཚོང་གི་ཆ་རྐྱེན་དང་ལྡན་མིན་ལ་ལྟ་བཤེར་བྱེད་པའོ། །
ཚོང་རྫས། ཟོང༌,བརྗེ་རེས་དང་བཙོང་བའི་དོན་དུ་ཐོན་སྐྱེད་བྱས་པའི་བཀོལ་སྤྱད་རིན་ཐང་དང་བརྗེ་འཚོང་གི་རིན་ཐང་ལྡན་པའི་ངལ་རྩོལ་གྱི་ཐོན་རྫས་སོ། །
ཚོང་ལས་གློག་བརྙན,ཚོང་ལས་ཁེ་སྤོགས་དམིགས་ཡུལ་དུ་བྱེད་པའི་གློག་བརྙན་གྱི་རིགས་སོ། །
ཚོང་ལས་དངུལ་ཁང༌,བཟོ་ཚོང་ལས་རིགས་གཙོ་བོར་གྱུར་པའི་དངུལ་བཅོལ་ལེན་གྱི་བྱེད་སྒོ་གཉེར་པའི་དངུལ་ཁང་ཞིག་གོ །
ཚོང་སྒྲོམ,༡ ཚོང་ཁང་གི་དངོས་རྫས་བཙོང་སའི་སྒྲོམ་སྟེགས་དང༌། ༢ དངུལ་རྩའི་སྡེ་ཚན་སོགས་ཞབས་ཞུའི་ལས་རིགས་ཀྱི་ལས་གཉེར་སྟེགས་བུ་ལྟ་བུའོ། །
ཚོད་གཏོང༌,རྒྱང་སྒྲོག་དང་བརྙན་འཕྲིན་དངོས་སུ་མ་བཏང་བའི་སྔོན་དུ་ཚོད་ལྟའི་ཚུལ་དུ་གཏོང་བའོ། །
ཚོད་གདན། གཏུབ་གཞོང༌,སྔོ་ཚལ་སོགས་གཏུབ་སའི་ཤིང་སོགས་ཀྱི་གཙབ་གདན་ནོ། །
ཚོད་ཐོ,ཚོད་མའི་རིགས་དཀར་ཆག་ཏུ་བཀོད་པའི་ཐོ་ཡིག་གོ །
ཚོད་ཐོ,ཚོད་ཐོའི་འགྲེལ་བར་ལྟོས།
ཚོད་དཀར་ཆེ་བ,ཆེ་ལ་སྲབ་པའི་ལོ་མའི་རིམ་པ་མང་པོས་བརྩེགས་མར་བཏུམ་པའི་སྔོ་ཚལ་གྱི་རིགས་ཤིག་གོ །
ཚོད་བལྟའི་ཤེལ་སྦུག,རྫས་འགྱུར་ཚོད་བལྟ་བྱ་བར་བཀོལ་བའི་ཤེལ་གྱི་སྦུ་གུ་ཞིག་གོ །
ཚོད་བྱང༌,ལས་ཁུངས་སོགས་ཀྱི་ཟས་ཁང་ནས་ཚོད་མ་ཉོ་བྱེད་ཀྱི་འཛིན་བྱང་ངོ༌། །
ཚོད་མ,སྔོ་ལྡུམ་སོགས་ལས་བཟོས་པའི་གཡོས་ཚོད་ཀྱི་རིགས་སོ། །
ཚོད་མ་བརྔོ,ཤ་དང་སྔོ་ཚལ་སོགས་བརྔོ་བའོ། །
ཚོད་མ། གཡོས་ཚོད,གཡོས་སྦྱོར་བྱས་ཟིན་པའི་ཚོད་མ་སྣ་ཚོགས་སོ། །
ཚོད་ཟན་ཕྱེ་ལེབ,སྔོ་ཚལ་ཟ་བའི་ཕྱེ་མ་ལེབ་ཀྱི་རིགས་ཤིག་གོ།
ཚོད་འདེབས,ས་བོན་གསར་བའམ་ཞིང་འདེབས་ཚུལ་གསར་པ་དར་སྤེལ་གཏོང་ཆེད་ཐོག་མར་ས་ཁྱོན་ཆུང་ངུ་ཞིག་ལ་བཏབས་ནས་ཚོད་ལྟ་བྱེད་པའོ། །
ཚོད་འཛིན,གཞི་ཁྱོན་ངེས་ཅན་ཞིག་གི་ནང་དུ་ཚོད་འཛིན་དང་ཚད་རན་པོ་བྱེད་པའོ། །
ཚོད་འཛིན་ཁང༌,ཚོད་འཛིན་བྱེད་སའི་ཁང་པའོ། །
ཚོད་འཛིན་ངོས་གཞོང༌,རྩིས་འཕྲུལ་གྱི་རབ་གསལ་སོགས་སྒྲིག་བཀོལ་མ་ལག་གི་བསྒྲིགས་རིམ་ལ་ཚོད་འཛིན་དང་བསྒྱུར་བཀོད་བྱེད་པའི་བྱེད་ནུས་དྲ་མིག་ཅིག་གོ །
ཚོད་རྩིས། ཚོད་དཔོག,རྟགས་དང་རྒྱུ་མཚན་གང་རུང་ལ་བརྟེན་ནས་དངོས་པོ་གང་རུང་གི་རང་བཞིན་ནམ་འགྱུར་ལྡོག་སོགས་རྗེས་སུ་ཚོད་དཔག་བྱེད་པའོ། །
ཚོད་ལྟ,བྱ་དངོས་གང་རུང་ཞིག་གི་འབྲས་བུ་དང་བྱེད་ནུས་ཀྱི་ཚོད་བགམ་པའི་ཆེད་དུ་སྒྲུབ་པའི་བྱ་བའོ། །
ཚོད་ཤོག,གཤེར་རྫས་ཀྱི་སྐྱུར་གཤིས་སོགས་ལ་ཚོད་བལྟ་བྱ་བའམ་བརྟག་པའི་ཆེད་དུ་བཟོས་པའི་ཤོག་བུ་ཞིག་གོ །
ཚོད་སྣག,རྒྱུ་སྣག་ཅིང་ཚོས་ཤིན་ཏུ་སླ་བ་རྩ་བ་དམར་སྐྱ་དང་ལོ་མ་ལྗང་ནག་ཅན་གྱི་སྔོ་ཚལ་ཞིག་གོ །
ཚོན་ཁྲའི་རི་མོ། ཚོན་རིས,ཚོན་མདངས་སྣ་ཚོགས་ཡོད་པའི་རི་མོའོ། །
ཚོན་གྲུག་ཁང༌,ཚོན་གྲུག་མང་པོ་ སྤུངས་པའི་ནང་དུ་བྱིས་པ་དག་འབོགས་ནས་རྩེ་ཆོག་པའི་ཁང་པའོ། །
ཚོན་ཅན་འཆར་ཤེལ,ཁ་དོག་སྣ་ཚོགས་ཅན་གྱི་བརྙན་འཕྲིན་དང་ལག་འཕྲིན་སོགས་ཀྱི་འཆར་ཤེལ་ལོ། །
ཚོན་དྲིལ,འབོད་ཡུལ་གྱི་ལག་འཕྲིན་དུ་བརྡ་བཏང་བ་ན་གཏམ་ལན་མ་བྱུང་གོང་དུ་འཚམ་འདྲིའི་ཚིག་གམ་རོལ་དབྱངས་ཅི་རིགས་གྲག་པའི་དྲིལ་བརྡའོ། །
ཚོན་མཁན,ཚོན་རྩིའི་ལས་སམ་ཚོན་རྩི་གཏོང་མཁན་ནོ། །
ཚོན་མེད་བརྙན་འཕྲུལ,ཚོན་མདངས་དཀར་ནག་གཉིས་ལས་མེད་པའི་བརྙན་འཕྲུལ་ལོ། །
ཚོན་མེད་སྤྱིན་དྲིལ,ཚོན་མདངས་དཀར་ནག་གཉིས་ལས་མེད་པའི་འདྲ་པར་སྤྱིན་ཤོག་དྲིལ་མའོ། །
ཚོན་འཁོར,དུས་སྟོན་ཁྱད་པར་ཅན་སོགས་ཀྱི་ཚེ་མེ་ཏོག་སྣ་ཚོགས་ཀྱིས་བརྒྱན་པར་བྱས་པའི་རླངས་འཁོར་རོ། །
ཚོན་འགྱིག,ཚོན་མདོག་སྣ་ཚོགས་ཅན་གྱི་འགྱིག་གི་རིགས་སོ། །
ཚོན་འཕྲིན,ལག་འཕྲིན་ལས་གཏོང་བའི་སྒྲ་དབྱངས་དང་བཅས་པའི་ཚོན་རིས་ཀྱི་འཕྲིན་ནོ། །
ཚོན་ལྡན,ཚོན་མདངས་སྣ་ཚོགས་དང་ལྡན་པའི་དངོས་པོའོ། །
ཚོན་ལྡན་བརྙན་འཕྲུལ,ཁ་དོག་མི་འདྲ་བ་སྣ་ཚོགས་འཆར་ཐུབ་པའི་བརྙན་འཕྲུལ་ལོ། །
ཚོན་ལྡན་འཐོར་ཤོག,དུས་སྟོན་དང་གཉེན་སྒྲིག་སོགས་ཀྱི་སྐབས་སུ་མེ་ཏོག་གི་ཆར་ལྟར་འཐོར་བར་བྱེད་པའི་ཚོན་མདངས་སྣ་ཚོགས་ཅན་གྱི་ཤོག་ཧྲུག་གོ།
ཚོན་ལྡེབ,ཚགས་པར་དང་དཔེ་དེབ་ནང་གི་ཚོན་ཁྲ་ཅན་གྱི་པར་ངོས་སོ། །
ཚོན་ཤེལ,ཚོན་མདོག་སྣ་ཚོགས་བཀྲ་བའི་ཤེལ་ལོ། །
ཚོན་སྐྲ,ཚོན་མདོག་སྣ་ཚོགས་བྱུགས་པའི་སྐྲའོ། །
ཚོན་སྒྲོན,ཚོན་མདོག་སྣ་ཚོགས་ཀྱིས་མཛེས་པར་བྱས་པའི་གློག་སྒྲོན་ནོ། །
ཚོན་སྦག། ཚོན་མེ,ཁ་དོག་སྣ་ཚོགས་པའི་མེ་སྟག་མེ་ཏོག་གི་དབྱིབས་ལྟ་བུ་སྤྲོ་བའི་ཤོག་སྦག་གི་རིགས་ཤིག་གོ །
ཚོམས་ཆེན,འདུ་འཛོམ་དང་འཁྲབ་སྟོན་སོགས་བྱེད་སའི་ཚོམས་ཁང་ཆེན་མོའོ། །
ཚོར་ཀླད,བར་ཀླད་ཀྱི་དུམ་བུ་ཞིག་སྟེ། དབྱིབས་ཟླུམ་འཇོང༌། ཐད་ཀར་ཀླད་ཆེན་གྱི་སྐྱི་རིམ་དང་འབྲེལ་ཞིང་སྣོམ་ཚོར་མ་གཏོགས་པའི་ལུས་ཀྱི་ཚོར་བ་མཐའ་དག་ཚོར་ཀླད་འདི་བརྒྱུད་ནས་ཀླད་ཆེན་སྐྱི་རིམ་དུ་འགྲོ་ཞེས་ཟེར་རོ། །
ཚོར་ཆས,གཞལ་བྱའི་འགྲོས་ཚད་དང་དྲོད་ཚད་དང་སྒྲ་དང་འོད་སོགས་ཀྱི་ནུས་པའི་དྲག་ཞན་དང་ཚད་མང་ཉུང་སོགས་རྩིས་སྒྲིག་བྱེད་སླ་བའི་དངོས་ཁམས་ཀྱི་ཚད་གཞན་ཞིག་ཏུ་སྒྱུར་བར་བྱེད་པའི་མཁོ་ཆས་ཤིག་གོ །
ཚོར་ཆས,གློག་སྡུད་སོགས་ནུས་པ་ལ་བརྟེན་ནས་ཕྱི་རོལ་ཡུལ་གྱི་དངོས་པོ་དག་གི་བར་ཐག་དང་དྲོད་ཚད་སོགས་ཚོར་བར་ནུས་པའི་དཔྱད་ཆས་ཤིག་གོ །
ཚོར་ཉམས་མི,ཀླད་ཁྲག་རྡོལ་བ་དང་ཀླད་པར་རྨས་སྐྱོན་ཕོག་པ་སོགས་ཀྱི་རྐྱེན་གྱིས་ཀླད་པའི་སྐྱི་དཀར་ལ་སྐྱོན་ཤོར་ཏེ་ཚོར་བ་ཡོངས་སུ་ཉམས་པར་གྱུར་པའི་མིའོ། །
ཚོར་ཉམས,དོགས་ཟོན་གྱི་འདུ་ཤེས་དམའ་རུ་ཕྱིན་པའོ། །
ཚོར་བ,མྱོང་བ་དང་ཤེས་པ་སོགས་སེམས་ཀྱི་གཡོ་འགུལ་ལོ། །
ཚོར་བ་རྣོ,རྟོག་དཔྱོད་ཀྱི་ནུས་པ་རྣོན་པོ་ཡིན་པའོ། །
ཚོར་བ་ལོག་པ། མི་འཕྲོད་པ,ལུས་སྟེང་ལ་ཉི་འོད་དང་གྲང་རླུང་དང་སྨན་རྫས་སོགས་ཀྱིས་རེག་ཚེ་ན་ཟུག་འབྱུང་བ་སོགས་མི་འཕྲོད་པའི་ཚོར་བའམ་རྒྱུན་ལྡན་མ་ཡིན་པའི་ཚོར་བ་ལོག་པ་བསྐྱེད་པའོ། །
ཚོར་བྱུང༌,༡ ཕྱི་ཡི་ཟུག་རེག་སོགས་ཀྱིས་བསྐྱེད་པའི་ཚོར་བ་ལས་བྱུང་བའི་དངོས་པོ་དང༌། ༢ གློག་སྡུད་ཀྱི་ནུས་པ་ཚོར་བ་ལས་བྱུང་བའི་གློག་རྡུལ་གྱི་རྣམ་པའི་འགྱུར་ལྡོག་གོ །
ཚོར་བྱུང་གློག་རྒྱུན,གློག་སྡུད་ཚོར་བྱུང་གི་དབང་གིས་འདྲེན་གཟུགས་ཀྱི་ནང་དུ་གློག་རྒྱུན་སྐྱེས་པ་སྟེ། དཔེར་ན། གློག་འདོན་འཕྲུལ་ནང་དུ་སྐྱེས་པའི་གློག་ལྟ་བུའོ། །
ཚོར་འགོས,སྐད་ཆ་དང་ཉམས་འགྱུར་སོགས་ཀྱིས་གང་ཟག་གཞན་དག་ལ་མཚུངས་པའམ་འདྲ་བའི་ཚོར་བ་སྐྱེད་པའམ་སྤྱོད་པ་གཞན་ལ་འགོ་བའོ། །
ཚོར་ལོག,ཚོར་བ་གྲུང་ཐལ་བའམ་སྐྱེན་ཐལ་བ་ལའོ། །
ཚོར་ཤེས,ཕྱི་རོལ་ཡུལ་གྱི་བྱ་དངོས་སྣང་ཚུལ་གྱིས་བསྐྱེད་པའི་སྒོ་ལྔའི་དབང་པོའི་ཤེས་པ་སྟེ། འདིས་བྱ་དངོས་ཀྱི་གནས་ཚུལ་ཇི་བཞིན་རྟོགས་མི་ཐུབ་པས། ཤེས་པའི་གོ་རིམ་དམའ་ཤོས་ཡིན་པར་གྲགས་སོ། །
ཚོར་སྐྱེན,ལུས་སམ་སེམས་ཀྱིས་ཕྱི་རོལ་ཡུལ་གྱི་དངོས་པོ་རྣམས་ཚོར་བའམ་མྱོང་བ་རྣོ་ཞིང་མྱུར་བའོ། །
ཚོས་ཁོག། ཚོས་རྫ,ཚོས་ཀྱིས་བཙོ་བླག་བྱེད་ཆས་ཀྱི་རྫ་མ་ཆེན་པོའམ་ཁོག་མའོ། །
ཚོས་གསུམ་ཐང་རྫ,ཐང་རྒྱལ་རབས་སྐབས་ཀྱི་རྫ་ཆས་སེར་ལྗང་སྔོ་བའི་ཁ་དོག་ཅན་ནོ། །
ཚོས་ཕུང༌,ཕྲ་ཕུང་ནང་སྙིང་བུལ་གཤིས་ཚོས་རྒྱུ་ཡིས་ཁ་དོག་བསྒྱུར་དུ་རུང་བ་སྤུ་ཉག་གམ་ཐུར་མ་ལྟ་བུའི་དབྱིབས་ཅན་ཞིག་སྟེ། ཉིང་སྐྱུར་དང་སྤྲི་དཀར་གྱི་ངོ་བོས་གྲུབ་ཅིང་ཕྲ་ཕུང་གི་ཁྲོད་ཀྱི་རྒྱུད་བཞག་གི་གྲུབ་ཆ་གཙོ་བོ་ཡིན་ལ། སྐྱེ་དངོས་རིགས་མི་འདྲ་བས་དེའི་ཚོས་ཕུང་གི་ཆེ་ཆུང་ངམ་དབྱིབས་དང་རྣམ་པ་དང་གྲངས་མང་ཉུང་མི་འདྲའོ། །
ཚྭ་གཤིས,བུལ་ཏོག་གམ་ཚྭ་ཡི་ངོ་བོའོ། །
ཚྭ་གོར། མགྲེ་གོར,གོར་སྲབ་ཚྭའི་བྲོ་བ་ཅན་ཞིག་གོ །
ཚྭ་འགྱུར,ཞིང་ས་སོགས་ཀྱི་ས་ངོས་བ་ཚྭ་ཅན་དུ་འགྱུར་བའོ། །
ཚྭ་ཤ,ཚྭ་ཁུའི་ནང་དུ་བསྙལ་བའི་ཤའོ། །
ཚྭ་སྒོང༌,ཚྭ་ཁུའི་ནང་དུ་བསྙལ་བའི་སྒོ་ངའོ། །
ཚྭ་སྦྱངས་ཤ། ཚྭ་གདུས་ཤ,སྤོད་ལྔའི་ཚྭ་ཆུའི་ནང་དུ་གདུས་ཏེ་བཙོས་པའི་ཤ་ཞིག་གོ །
ཛ་ཏི,ཤིང་ཆེན་གྱི་རིགས། ལོ་མ་འཇོང་ལ་མེ་ཏོག་དཀར་སེར། འབྲས་སྐོགས་ལྒང་པའི་དབྱིབས་འདྲ་བ་རྒས་ཤིང་ཁ་ཕྱེ་བ་ལས་འབྲས་བུ་རྩ་རིས་ཅན་ཟླུམ་སྒོང་སྲ་མཁྲེགས་དྲི་ངད་ཆེ་བ་ཞིག་འདོགས་པའི་ཛ་ཏི་ཤིང་ཞེས་བྱ་ལ་དེའི་འབྲས་བུ་ནི་ཛ་ཏི་སྟེ་སྤོད་རྫས་དང་སྨན་དུ་འགྲོའོ། །
ཛ་ཕོག,ལོ་མང་སྐྱེ་བའི་རྩི་ཤིང༌། སྡོང་བུ་ཟླུམ་རིལ་ལམ་འཇོང་པོ་ཚེར་མ་ཅན་འཕྲེད་དང་དཀྱུས་སུ་ཟུར་མང་བ། མེ་ཏོག་དམར་པོ་དང་དཀར་པོ་ཅི་རིགས་འཆར་བ་ཞིག་གོ །
ཝ,མཆུ་འབིགས་ལ་རྣ་བ་ཟུར་གསུམ་དང་མཇུག་མ་རིང་བ་དང་གྲ་སྤུ་དམར་སེར་ཅན། རྫི་གསང་ལ་ཨ་བྲ་དང་བྱེའུ་སོགས་སྲོག་ཆགས་ཆུང་བ་དག་གཟན་དུ་བྱེད་པའི་འོ་འཐུང་སྲོག་ཆགས་ཀྱི་རིགས་ཤིག་གོ །
ཝ་སྦུག,ཁང་ཐོག་གི་ཆར་ཆུ་རྣམས་ཐུར་དུ་འབབ་པའི་ཝ་ཡི་སྦུ་གུའོ། །
ཝད,ནུས་ཚད་ཀྱི་རྩི་གཞི་ཞིག་སྟེ། དབྱིན་ཡིག་གི་གསལ་བྱེད་འདིས(w)མཚོན་པར་བྱེད། མིང་འདི་དབྱིན་ཇིའི་གསར་གཏོད་པ་ཝད་ཐི (James Watt) ཞེས་བྱ་བའི་མིང་ལས་དྲས་ནས་བཏགས་པ་སྟེ། བསྡུས་མིང་ལ་ཝད་ཅེས་བྱའོ། །
ཝུ་ལོང་ཇ,ཕྱེད་བསྙལ་བྱས་པའི་མདོག་སྨུག་ནག་ཅན་གྱི་རྒྱ་ཇའི་རིགས་ཤིག་གོ །
ཝོལ,གློག་ཤུགས་ཀྱི་རྩི་གཞི་ཞིག་སྟེ། དབྱི་ཐ་ལིའི་དངོས་ཁམས་རིག་པ་པ་ཝོལ(volt)ཞེས་པའི་མིང་གི་ཆ་ལས་དྲས་ཤིང་མཚོན་རྟགས་ནི་འདི v ཡིན་ནོ། །
ཝོལ་ཙའི་ཞབས་བྲོ། ཟླུམ་བྲོ,ཨོ་སི་ཐྲི་ཡའི་དམངས་ཁྲོད་ནས་བྱུང་བའི་བྲོ་ཞིག་གོ །
ཞ་ཉེ,ཤིན་ཏུ་སྙི་ཞིང་ལྕི་བའི་ལྕགས་རིགས་ཤིག་གོ །
ཞ་སྙུག་དམར་པོ,ནང་སྙིང་དམར་པོ་ཅན་གྱི་ཞ་སྙུག་གོ །
ཞ་སྙུག་སྔོན་པོ,སྙུག་སྙིང་སྔོན་པོ་ཡིན་པའི་ཞན་སྙུག་གོ །
ཞན་གོང༌,ལྕགས་ཀྱི་ལྒང་བུར་ཞ་ཉེ་བླུགས་པའི་འཕེན་རྩལ་འགྲན་བྱེད་ཀྱི་ཡོ་བྱད་ཅིག་གོ །
ཞན་ཆ,མ་འདངས་པའི་སའམ་ནུས་པ་ཆུང་བའི་ཕྱོགས་སོ། །
ཞན་ཕྱོགས,གནས་ཚུལ་ལམ་ཆ་རྐྱེན་ཅུང་སྡུག་པའི་གནས་བབ་བོ། །
ཞན་ཕྱོགས,ཉམས་ཞན་པའི་སྟོབས་ཤུགས་སོ། །
ཞན་མེད་རླངས་སྣུམ,ཞ་ཉེའི་རྒྱུ་མ་འདྲེས་པའི་རླངས་སྣུམ་གྱི་རིགས་ཤིག་སྟེ། རྒྱལ་སྤྱིའི་གཏན་འབེབས་ཀྱི་ཚད་གཞི་ལྟར་ན། རླངས་སྣུམ་སྤྱི་བྲེ་གང་རེའི་ནང་དུ་ཞན་རྫས་ཁེའུ་ ༠.༠༡༣མན་ཆད་ལས་མེད་པ་ལ་ཞན་མེད་རླངས་སྣུམ་དུ་འཇོག་གོ །
ཞན་སྙུག་ནང་ཐུར,ཞན་སྙུག་ནང་གི་རྡོ་སྣག་གི་ཐུར་མའོ། །
ཞན་སྙུག,སྙུག་སྙིང་ཞ་ཉེའི་རྡོ་སྣག་ལས་བྱས་པའི་སྙུ་གུའོ། །
ཞབས་བྲོ,རོལ་དབྱངས་ཀྱི་འགྲོས་དང་བསྟུན་ནས་ལུས་ཀྱི་སྟངས་སྟབས་སྣ་ཚོགས་སུ་བསྒྱུར་ཏེ་ངག་གི་དབྱངས་ཚིག་བཅས་འཁྲབ་པའི་བྲོ་གར་དུ་གཏོགས་སོ་ཅོག་གོ །
ཞབས་ཞུ་པ། རིམ་གྲོ་པ,ཞབས་འདེགས་ཞུ་བའི་ལས་སྒྲུབ་པའི་མིའོ། །
ཞབས་འདེགས་ཁང༌,གཞན་ལ་ཞབས་འདེགས་བསྒྲུབ་པའི་གནས་སོ། །
ཞབས་འདེགས་ཉོ་ཚོང༌,རྒྱལ་ཁབ་དང་རྒྱལ་ཁབ་ཀྱི་བར་ལ་ཞབས་འདེགས་ཞུ་བའི་ཚོང་ལས་ཀྱི་རིགས་སོ། །
ཞབས་འདེགས་སྟེགས་བུ,མགྲོན་ཁང་སོགས་མི་མང་འདུ་འཛོམ་གྱི་སར་ཞབས་འདེགས་ཀྱི་བྱ་བ་སྒྲུབ་བདེ་བའི་ཆེད་དུ་བཟོས་པའི་སྒྲོམ་སྟེགས་སམ་གནས་སོ། །
ཞབས་འདེགས། ཞབས་ཞུ,ཐུན་མོང་གི་ཁེ་ཕན་ནམ་ལས་དོན་ཞིག་གི་དོན་དུ་བྱ་བ་བསྒྲུབ་པའོ། །
ཞལ་འདེབས,ཞལ་འདེབས་སུ་བསྡུས་པའི་དངུལ་ལམ་དངོས་པོའོ། །
ཞལ་ལྕགས,རྩིགས་པ་དང་གྱང་ངོས་སུ་ཞལ་བ་རྒྱག་བྱེད་ལྕགས་ཀྱི་ཡོ་བྱད་ཅིག་གོ །
ཞལ་ལྕེ་པ་ཆེན་མོ། འདྲི་གཅོད་པ་ཆེན་མོ,ཁྲིམས་ལྟར་ལྷན་གྲོས་བྱེད་པ་དང་ཁྲིམས་སའི་བྱ་བ་ལ་གཙོ་འགན་འཁུར་བའི་ཁྲིམས་གཅོད་མི་སྣའོ། །
ཞལ་ལྕེ་པ། འདྲི་གཅོད་པ,ཁྲིམས་ལྟར་ཁྲིམས་གཅོད་བྱ་བར་ཞུགས་པའི་ཁྲིམས་ཁང་གི་ལས་དོན་མི་སྣའོ། །
ཞི་དཔོན,དམག་དཔོན་ལས་གཞན་པའི་དཔོན་རིགས་སོ། །
ཞི་བདེ་མཉམ་གནས,ལམ་ལུགས་མི་འདྲ་བའི་རྒྱལ་ཁབ་དག་གིས་ཞི་བའི་སྒོ་ནས་ཕན་ཚུན་བར་གྱི་རྩོད་གླེང་འདུམ་པ་དང༌། འདྲ་མཉམ་གཉིས་ཕན་གྱི་རྨང་གཞིའི་ཐོག་ནས་དཔལ་འབྱོར་དང་རིག་གནས་འཕེལ་རྒྱས་སུ་གཏོང་བའི་སྐོར་གྱི་འབྲེལ་བ་འཛུགས་པའོ། །
ཞི་བདེའི་རྔ,༡ ལུག་པགས་ཀྱིས་གཡོགས་པའི་རྔ་ཞིག་དང༌། ༢ མན་རིགས་དང་རྒྱ་རིགས་ཀྱི་དམངས་ཁྲོད་དུ་དར་བའི་བྲོ་གར་ཞིག་གོ །
ཞི་བདེའི་སྒོ,གར་ཁང་དང་གློག་བརྙན་ཁང་སོགས་སྤྱི་པའི་གནས་རྣམས་སུ་མེ་སྐྱོན་སོགས་གློ་བུར་བྱུང་ཚེ་མི་མང་ཕྱིར་འབུད་པར་བདེ་བའི་ཟུར་སྒོ་སོགས་ཀྱི་མིང་ངོ༌། །
ཞི་བློན,ཞི་བའི་བློན་རིགས་ཏེ། དྲག་བློན་གྱི་ཟླས་ཕྱེས་པའོ། །
ཞི་སྒོམ,རྣམ་རྟོག་རྣམས་བསལ་ཞིང༌། མིག་ཟུང་བཙུམས་ནས་ཞི་བར་འདུག་པ་ནི་རླུང་སྒོམ་ནས་ནད་བཅོས་ལ་སྤྱོད་པའི་ཐབས་ཚུལ་ཞིག་ཡིན་པའོ། །
ཞིག་གསོ་ཁང༌,རླངས་འཁོར་སོགས་ཞིག་པའམ་ཆག་སྐྱོན་བྱུང་བ་ལ་གསོ་བཅོས་བྱེད་སའོ། །
ཞིག་གསོ,འཕྲུལ་ཆས་སོགས་ཉམས་པ་གསོ་བའམ་ཞིག་རལ་དུ་གྱུར་པ་རྣམས་ལེགས་པར་བཅོས་ནས་སོར་ཆུད་པར་བྱེད་པའོ། །
ཞིང་གྲོང༌,ཞིང་པའི་གྲོང་ཚོའོ། །
ཞིང་ཆུ་འདྲེན་ཆས,ཞིང་ནང་དུ་ཆུ་འདྲེན་པའམ་འཐོར་བའི་ཡོ་བྱད་དོ། །
ཞིང་བསྐྱུར་ནགས་འཛུགས,ཞིང་རྨོ་བ་བསྐྱུར་ཏེ་དེའི་ནང་དུ་ཤིང་སྐྱེད་པར་བྱེད་པའོ། །
ཞིང་བྱི,འོ་འཐུང་སྲོག་ཆགས་བྱི་བའི་རིགས་ལུས་ཆུང་བ་རྐང་ལག་དང་མཇུག་མ་ཐུང་བ་ཁ་དོག་དུད་མདོག་གམ་སྐྱ་ཞད་ཅན་སྤང་ཐང་དང་གཙོ་བོ་ཞིང་ལ་གནས་པ་རྩྭ་ལྡུམ་རིགས་བཟའ་ཞིང་ལོ་ཏོག་ལ་གནོད་པར་བྱེད་པ་ཞིག་གོ །
ཞིང་བྲོ,ཞིང་གྲོང་དུ་དར་ཁྱབ་ཆེ་བའི་དམངས་ཁྲོད་ཀྱི་ཞབས་བྲོའོ། །
ཞིང་ཚོང་ཁྲོམ་ར། ཞིང་ཁྲོམ,ཞིང་ལས་དང་ཞོར་ལས་ཀྱི་ཐོན་རྫས་དང་ལག་ཤེས་ཐོན་རྫས་སྣ་ཚོགས་ཉོ་འཚོང་བྱ་སའི་ཁྲོམ་རའོ། །
ཞིང་འགན་གཙང་ལེན,ས་ཞིང་གི་འགན་ཡོད་ཚད་སྒེར་གྱིས་ཡོངས་སུ་ལེན་པའོ། །
ཞིང་འཕྲུལ་ས་ཚུགས,ཞིང་ལས་ལ་ཉེ་བར་མཁོ་བའི་འཕྲུལ་ཆས་སྣ་ཚོགས་འདོན་སྤྲོད་བྱེད་སའི་ས་ཚུགས་སོ། །
ཞིང་འཕྲུལ,ཞིང་ལས་ཐོན་སྐྱེད་ལ་སྤྱད་པར་བྱ་བའི་འཕྲུལ་ཆས་སྣ་ཚོགས་སོ། །
ཞིང་འབྲོག་ཁྲོམ་ར,ཞིང་འབྲོག་ལས་བྱུང་བའི་དངོས་རྫས་བརྗེ་འཚོང་བྱེད་སའི་ཁྲོམ་རའོ། །
ཞིང་ལས་ཐོན་རྫས,ཞིང་ལས་ནས་ཐོན་པའི་འབྲུ་རིགས་དང་སྔོ་ལྡུམ་གྱི་རིགས་སོགས་སོ། །
ཞིང་ལས་དངུལ་ཁང༌,སྤྱི་ལོ ༡༩༥༥ ལོའི་ཟླ་བ་གསུམ་པར་བཙུགས་པའི་ཞིང་སྡེའི་དངུལ་གཏོང་འོང་སོགས་ཀྱི་བྱ་བ་སྒྲུབ་པའི་དངུལ་ཁང་ཞིག་གོ །
ཞིང་ལས་བྱེད་པ,ཞིང་ལས་ཐོན་སྐྱེད་ཀྱི་བྱ་བ་སྒྲུབ་པའོ། །
ཞིང་ལས་འབགས་བསླད,ཞིང་ལས་ཐོན་སྐྱེད་བྱེད་པའི་སྐབས་སུ་རྫས་འགྱུར་སོགས་མང་དུ་སྤྱད་པ་ལས་བྱུང་བའི་ཁོར་ཡུག་དང་མིའི་ལུས་ལ་གནོད་འཚེ་ཐེབས་པའི་འབགས་བསླད་ཀྱི་རིགས་སོ། །
ཞིང་ལུད། ལུད,རྫས་ལུད་མ་ཡིན་པའི་ཞིང་པ་རང་ཉིད་ཀྱི་གནས་ནས་ཐོན་པའི་ཟོག་གི་ལུད་སོགས་སོ། །
ཞིང་སྡེ,ཞིང་པ་རྣམས་གཞིས་ཆགས་ཏེ་གནས་སའི་སྡེ་བའོ། །
ཞིང་སྡེའི་ཁྲལ་རིན་བཅོས་བསྒྱུར,གྲོང་གསེབ་ཀྱི་དཔྱ་ཁྲལ་དང་འགྲོ་སོང་ལ་བཅོས་བསྒྱུར་བྱེད་པའོ། །
ཞིང་སྡེའི་སྡོད་དམངས,ཞིང་སྡེར་གཞིས་ཆགས་པའི་མིའོ། །
ཞིང་སྨན,ལོ་ཏོག་ལ་གནོད་པའི་འབུ་དང་ཕྲ་སྲིན་དང་བྱི་བ་སོགས་འཇོམས་པར་བྱེད་པ་དང་ལོ་ཏོག་མྱུར་དུ་སྐྱེ་བར་བྱེད་པའི་རྫས་སོ། །
ཞིང་སློག་འཕྲུལ,ས་ཞིང་སློག་བྱེད་ཀྱི་འཕྲུལ་ཆས་ཤིག་གོ །
ཞིབ་དཔྱོད། ཁྲིམས་དཔྱོད,ཁྲིམས་ལུགས་ལྟར་ལྟ་དཔྱོད་བྱེད་པ་སྟེ། གཙོ་བོ་ཐེར་འདོན་བྱས་པའི་ཉེས་དོན་ལ་རྟོག་ཅིང་དཔྱོད་པའོ། །
ཞིབ་བཤེར་གཏན་འབེབས། ཞིབ་འབེབས,རྩིས་ཁྲ་སོགས་ལ་ཞིབ་བཤེར་བྱས་ནས་གཏན་འབེབས་བྱེད་པའོ། །
ཞིབ་བཤེར,ཡང་དག་ཡིན་མིན་དང་འོས་འཚམ་ཡིན་མིན་སོགས་ལ་ལྟ་རྟོག་དང་བསྡུར་ཞིང་བཤེར་བར་བྱེད་པའོ། །
ཞིབ་འཇུག་མཁན,ཚན་རིག་ཞིབ་འཇུག་སྡེ་ཁག་གི་ལས་ཀའི་གོ་མིང་མཐོ་ཤོས་སམ་མཐོ་རིམ་ཞིབ་འཇུག་མི་སྣའོ། །
ཞིབ་འཕྲིན,དངོས་པོའི་གནས་ཚུལ་དང་བྱ་བ་དང་མིའི་སྤྱོད་པ་བཅས་དོན་དངོས་ཇི་བཞིན་དུ་ཞིབ་མོར་བརྗོད་པའི་གསར་འགྱུར་སྐྱེལ་འཕྲིན་ཞིག་གོ །
ཞིབ་འཚོལ,བཙལ་བྱའི་དངོས་པོ་གང་རུང་ཞིག་ཞིབ་ཏུ་འཚོལ་བར་བྱེད་པའོ།
ཞིབ་ལས་བཟོ་སྣོན། ཞིབ་སྣོན,ཐོག་མའི་རྒྱུ་ཆའམ་ཐོན་རྫས་ལ་སྔར་བས་ལྷག་པའི་སྒོ་ནས་ཞིབ་ཚགས་ཀྱིས་བཟོ་སྣོན་བྱེད་པའོ། །
ཞིབ་སྲོལ,སྒྲིགས་ལམ་དང་ལམ་ལུགས་དང་བྱེད་ཐབས་སོགས་ཀྱི་གཏན་འབེབས་དང་ངེས་སྲོལ་ཕྲ་ཞིང་ཞིབ་པའོ། །
ཞིམ་ཟས་དུས་ཆེན། ལེགས་ཟས་དུས་ཆེན,ཞིམ་ཟས་སྣ་ཚོགས་འགྲེམ་ཚོང་བྱེད་པའི་དུས་ཆེན་ནོ། །
ཞིམ་ཟས་མཁན,ཟས་རིགས་གཡོས་སྦྱོར་གྱི་ཐད་ལ་ཞིབ་འཇུག་བྱས་ཡོད་པས་ཟས་ཀྱི་རོའི་ཁྱད་པར་དབྱེ་འབྱེད་སོགས་ལ་མཁས་པའི་མིའོ། །
ཞིམ་ཟས། ཟས་མཆོག,མིག་ལ་མཛེས་ཤིང་ཁ་ལ་ཞིམ་པའི་ཟས་སོ། །
ཞུ་གཏུག,ཁྲིམས་ཁང་ལ་ཞུ་གཏུག་བྱེད་པའོ། །
ཞུ་ཆེན,དཔེ་སྐྲུན་དང་གསར་འགྱུར་སྡེ་ཁག་གི་མཐོ་རིམ་ཆེད་ལས་རིམ་པའི་གོ་མིང་ཞིག་གོ །
ཞུ་ཆེན,ཡིག་སྒྱུར་པའི་གོ་མིང་ཞིག་གོ །
ཞུ་ཐེབས,གཙོ་གཉེར་ལས་ཁུངས་ལ་བྱ་བ་སྙན་ཞུ་བྱས་ཏེ་ཡིག་ཆ་ཉར་ཚགས་བྱས་པའོ། །
ཞུ་ཐོ,འགག་སྒོའི་དཔྱ་ཁྲལ་ལས་ཁུངས་སོགས་ལ་ཞུ་འབུལ་བྱ་བའི་ཁྲལ་ཐོའོ། །
ཞུ་དག,ཞིབ་བཤེར་དང་དག་སྡུར་བྱེད་པའོ། །
ཞུ་བསྲིང༌,གདན་ཞུའི་ཡུན་ཚད་རིང་དུ་བསྲིང་བའོ། །
ཞུ་མཁན,ཤིང་ཏོག་གི་རིགས་ཤིག་སྟེ། མདོག་སེར་ལ་ཅུང་ཆུང་བ་ཞིག་དང༌། དེ་སྐྱེ་སའི་ཤིང་ངོ༌། །
ཞུགས་པ,འཆར་འགོད་དང་གྲོས་བསྡུར་དང་ཐག་གཅོད་སོགས་ཀྱི་ནང་དུ་ཞུགས་པའོ། །
ཞུན་ཕུག,རྡོ་རྩི་སོགས་ཆུ་ཡིས་བྲུས་ཞིང་བཞུས་ཏེ་བབས་པ་རིམ་བཞིན་ཞུན་དུ་ཆགས་ནས་གྲུབ་པའི་རང་བྱུང་གི་ཕུག་པའོ། །
ཞེ་མེར། ཡི་ག་འཆུ,ཁ་ཟས་ལྟོ་བར་མ་ཞུ་བའི་རྐྱེན་གྱིས་ཡི་ག་འཆུ་བའམ་སྐྱུག་མེར་ལང་བའོ། །
ཞེ་ལོག་པ,བྱ་དངོས་གང་ཞིག་ལ་ཞེན་པ་ལོག་པའོ། །
ཞེན་ཟས,སྲོག་ཆགས་ཤིག་གིས་སྤྱིར་ཟས་སྣ་དུ་མ་བཟའ་རུང་དུ་ཡོད་པ་ལ་འགའ་ཞིག་དེ་ལས་སྣ་ཁ་རེ་གཉིས་ཙམ་ཁོ་ན་བསྟེན་པ་ལས་གཞན་རྣམས་ཕལ་ཆེར་སྤོང་བར་བྱེད་པའོ། །
ཞེན་རྟེན,༡ མི་དག་གིས་དད་གུས་བྱ་ཡུལ་ཤིང་དང༌། ༢ འདམ་སོགས་ལས་བཟོས་པའི་གཟུགས་བརྙན་དང༌། ༣ དགའ་ཞིང་བཀུར་བྱའི་ཡུལ་ལོ། །
ཞོག་ཁོག,ཞོག་ཁོག་གི་འགྲེལ་བར་ལྟོས།
ཞོག་ཁོག,ཞོག་ཁོག་གི་འགྲེལ་བར་ལྟོས།
ཞོག་ཁོག,ལོ་འཁོར་མོར་སྐྱེ་བའི་རྩྭ་རིགས་སྐྱེ་དངོས་ཤིག་ཡིན་པ་དང་ལོ་མ་རླུང་གཡབ་ཉིས་བརྩེགས་ལྟར་དང་མེ་ཏོག་དཀར་པོ་དང་སྔོ་སྨུག་ཅན་ཞིག་གོ །
ཞོག་ཁོག། རྒྱ་གྲོ་མ,ཞོག་ཁོག་གི་འགྲེལ་བར་ལྟོས།
ཞོག་གཤར,ཞོག་ཁོག་གྲུ་བཞི་ནར་མོ་མཛུབ་མོའི་ཕྲ་སྦོམ་ཙམ་དུ་བྱས་པ་སྣུམ་ནང་དུ་བསྲེགས་པའི་ཁ་ཟས་ཤིག་གོ །
ཞོག་མངར,ཞོག་མངར་རིགས་ཀྱི་སྤྱི་མིང་ངོ༌། །
ཞོག་མངར,ཞོག་མངར་གྱི་འགྲེལ་བར་ལྟོས།
ཞོག་མངར,ཕྱི་ཤུན་དཀར་པོའམ་དམར་པོ་ནང་ཤ་སེར་པོ། མངར་ཆ་དང་མངར་བཅུད་སོགས་ཀྱི་རྒྱུ་ཆ་བཟོ་ཆོག་པའི་ཞོག་ཁོག་གི་རིགས་ཤིག་སྟེ། འདི་ལ་མིང་གི་རྣམ་གྲངས་མང་དུ་ཡོད་དོ། །
ཞོག་མངར,ཞོག་མངར་གྱི་འགྲེལ་བར་ལྟོས།
ཞོག་མངར,ཞོག་མངར་རིགས་ཀྱི་སྤྱི་མིང་ངོ༌། །
ཞོག་མངར,ཞོག་མངར་གྱི་འགྲེལ་བར་ལྟོས།
ཞོག་འདག,ཞོག་ཁོག་བཙོས་ཏེ་བསྣུར་ནས་འདག་འདག་པར་བྱས་པའི་ཚོད་མ་ཞིག་གོ །
ཞོག་རྒོད,སྔོ་ལྡུམ་གྱི་རིགས་ཏེ། སྡོང་བུ་དམར་སྨུག་འཁྲིལ་སྐྱེས། ལོ་མ་སྒོང་དབྱིབས་སམ་འཇོང་པོ། མེ་ཏོག་འོ་ཁ། རྩ་བ་སྦོམ་ཟླུམ་སྤྲི་དཀར་ཀྱི་རྫས་དང་ལྡན་པ་བཟའ་ཚོད་དུ་རུང་བ་ཞིག་གོ །
ཞོགས་ཁྲོམ,ཞོགས་པར་ཚོང་ལས་གཉེར་བའི་ཁྲོམ་རའོ། །
ཞོགས་ཐུན,ཉིན་རེའི་ཞོགས་པར་སྔ་ཤོས་སུ་འཚོགས་པའི་ལས་ཐུན་ནོ། །
ཞོགས་པའི་ཁ་ཏོག,ཞོགས་པར་བཟའ་བའི་ཞོར་ཟས་ཕྲ་མོའོ། །
ཞོགས་པར,ཉིན་རེའི་སྔ་དྲོ་པར་འདོན་བྱེད་པའི་གསར་འགྱུར་ཚགས་པར་རོ། །
ཞོགས་མ། འབུར་བཞོགས། ཤིང་བཞོགས,འབུར་ལེན་བརྒྱབས་ཏེ་ཤིང་སྲབ་མོར་བཞོགས་པ་ལས་དྲིལ་ཏེ་ལྷུང་བའི་ཤིང་གི་ཚལ་བའོ། །
ཞོགས་ཟས,ཞོགས་པར་བཟའ་རྒྱུའི་ཟས་དང་ཁ་ཏོག་གོ །
ཞོགས་རྩལ,ལུས་ཕུང་བདེ་ཐང་འབྱུང་ཆེད་ཞོགས་པར་སྦྱོང་རྒྱུའི་ལུས་རྩལ་ཞིག་གོ །
ཞོད་སྐྱོན,ཆར་ཆུ་མང་དྲགས་པའི་རྐྱེན་གྱིས་ལོ་ཏོག་གི་ཐོན་འབབ་ཆག་པའམ་རྩ་བ་ནས་བསྡུ་རྒྱུ་མེད་པར་གྱུར་པའི་གནོད་སྐྱོན་ནོ། །
ཞོར་གནོད,བྱེད་ནུས་གཙོ་བོའི་ཞར་ལ་ཐོན་པའི་ལྡོག་ཕྱོགས་ཀྱི་བྱེད་ལས་ཏེ་གནོད་པའི་ཆའོ། །
ཞོར་ཟས,འབྲུ་རིགས་ལྟ་བུའི་བཟའ་བ་གཙོ་བོར་མ་གཏོགས་པའི་ཞོར་དུ་བཟའ་རྒྱུའི་རིགས་སོ། །
ཞོར་འཁོར,ཕྱོགས་དེར་འགྲོ་བའི་ཞོར་ལ་འཁྱེར་མཁན་གྱི་ཐེག་འཁོར་རོ། །
ཞོར་ལས,ལས་དོན་གཙོ་བོའི་ཞོར་དུ་བསྒྲུབ་བྱའི་ལས་ཀ་ཕལ་བའི་རིགས་སོ། །
ཞོར་སྐྱེ,དྭངས་གཟུགས་སོགས་རྫས་གཞན་གྱི་ཞོར་རམ་གཞན་ལ་བརྟེན་ཏེ་སྐྱེ་བའམ་རྩྭ་ལྡུམ་སོགས་ཆུ་ཁར་གཡེང་སྟེ་སྐྱེ་བའོ། །
ཞྭ་ཟུངས,ཞྭ་བཀལ་སའི་ཀྱོ་བ་སོགས་སོ། །
ཞྭ་ཟུངས,ཞྭ་བཀལ་སའི་ཀྱོ་བ་སོགས་སོ། །
ཞྭ་རྟགས,སྒྲིག་གོས་ཀྱི་ཞྭ་མོའི་ཐོད་མདུན་དུ་གདགས་པར་བྱ་བའི་མཚོན་རྟགས་སོ། །
ཟ་ཁང༌,ཟ་མའི་རིགས་གཡོས་སྦྱོར་བྱས་ཏེ་གཞན་ལ་བཙོང་སའམ་ལྷན་དུ་བཟའ་བའི་གནས་སོ། །
ཟ་ཁང༌,ཟས་ཆང་སོགས་ཚོང་གཉེར་བྱ་སའི་ཁང་པའོ། །
ཟ་ཁང༌,སློབ་གྲྭ་དང་ལས་ཁུངས་ཚན་པ་སོགས་ཀྱི་ནང་མིས་ཟ་མ་བཟའ་སའི་ཁང་པའོ། །
ཟ་འཐུང་རྩེ་སྤྲོ,རྒྱས་སྤྲོས་ཀྱི་ཟས་ཟ་བ་དང་ཆང་འཐུང་བ་དང་སྤྲོ་འཆམ་དང་རོལ་རྩེད་དེ་རྩེད་འཇོར་གཡེང་ནས་བག་མེད་དུ་གྱུར་པའི་ཚད་དོ།།
ཟགས་ཁུང༌,དངོས་རྫས་རྣམས་ཕྱི་རུ་ཟགས་པར་འགྱུར་བའི་ཁུང་བུའོ། །
ཟགས་ཐོན,སྐྱེ་དངོས་ཀྱི་ཕུང་པོའི་ཕྲ་ཕུང་ངམ་ཕུང་ཚན་ནམ་དབང་བོ་གང་རུང་ལས་བྱུང་བའི་རྫས་དག་ལ་བྱ་སྟེ། དཔེར་ན། ཕོ་བ་ལས་བྱུང་བའི་བེ་སྣབས་དང༌། མེ་ཏོག་གི་རྡུལ་ལས་བྱུང་བའི་སྦྲང་བཅུད། ནད་སྲིན་ལས་བྱུང་བའི་དུག་རྒྱུ་སོགས་ལྟ་བུའོ། །
ཟགས་པ,སྐྱེ་དངོས་ཀྱི་ཕུང་པོའི་ཕྲ་ཕུང་དང་ཕུང་གྲུབ་སོགས་ཆ་ཤས་གང་རུང་ནས་དངོས་པོ་ཁྱད་པར་བ་ཟགས་པའམ་བྱུང་བ་སྟེ། དཔེར་ན། ཕོ་བ་ལས་མྱག་རྩི་ཟགས་པ་དང་མེ་ཏོག་ལས་ཟིལ་མངར་ཟགས་པ་ལྟ་བུའོ། །
ཟགས་འདོར,སྐྱེ་དངོས་ཀྱི་ལུས་ཕུང་ནང་རོལ་གྱི་སྙིགས་མ་ཕྱིར་འདོར་བ་སྟེ། སྲོག་ཆགས་ཀྱི་བཤང་གཅི་དང་རྔུལ་དྲེག་སོགས་དང༌། རྩི་ཤིང་ལ་གནས་པའི་ཆུའམ་རླན་ལྷག་སོགས་ཕྱིར་འདོན་པ་ལྟ་བུའོ། །
ཟགས་རལ,ནད་སོགས་ཀྱི་དབང་གིས་ཤ་སྐྱིའི་ཕུང་གྲུབ་ལ་བུ་ག་བརྡོལ་པ་དང་རལ་བ་སོགས་ཀྱི་སྐྱོན་བྱུང་བའོ། །
ཟངས་ཁྱི། ལ་བོ,ཟངས་རིའི་ཡུལ་ཕྱོགས་ནས་བྱུང་བར་གྲགས་པའི་རྒྱུད་བཟང་ཞིང་ལུས་བོངས་ཆེ་ལ་འཇིགས་རྔམ་ལྡན་པའི་བོད་ཁྱིའི་རིགས་ཤིག་གོ །
ཟངས་ཆས,ཟངས་ལས་བྱས་པའི་ཡོ་བྱད་ཀྱི་རིགས་སོ། །
ཟངས་པར,ཟངས་ལས་བྱས་པའི་པར་ཤིང་སྟེ་གཙོ་བོ་འདྲ་པར་རི་མོ་དཔར་བྱེད་ཅིག་གོ །
ཟངས་མདོག་པད་ཚལ,མཐིང་མངར་སྔོ་ཚོད་ཀྱི་རིགས་སྨུག་པོ་ཞིག་གོ །
ཟངས་ཚགས་སྨུག་པོ,ཕོ་བའི་ཟངས་ཚགས་ལུ་གུ་མགོར་རྨ་རྡོལ་བྱུང་བའི་ནད་རིགས་ཤིག་གོ །
ཟངས་རྟགས,ལུས་རྩལ་བྱེད་སྒོ་སོགས་ཀྱི་སྐབས་སུ་བྱ་དགའ་ཨང་གསུམ་པར་ཐོབ་པའི་རྟགས་མའོ། །
ཟངས་རྩི་ནག་པོ,སྔོ་ལྡུམ་གྱི་རིགས། མཁན་པ་ལྟ་བུའི་དྲི་མནམ་པ་ཞིག་སྟེ། ཡུལ་སྐད་ལ་ལར་བེའུའི་རྔ་མ་ཡང་ཟེར་རོ། །
ཟངས་ལེབ,ཟངས་ལས་བྱས་པའི་རྡེབ་བྱང་ངོ༌། །
ཟངས་སྒོར,ཟངས་ལས་བྱས་པའི་སྒོར་མོའོ། །
ཟད་གྲོན,གྱོང་གུད་དང་ཚོང་རྫས་རྣམས་རང་ཤུགས་སམ་སྐྱེལ་འདྲེན་གྱི་རྒྱུ་རྐྱེན་ལས་གྲོན་པར་གྱུར་པའོ། །
ཟན་གཅིག་པ,ཟས་སྣ་གཅིག་ཁོ་ན་ཟ་བའི་སྲོག་ཆགས་ཏེ། གཙོ་བོ་རྩྭ་དང་ཤ་ཡི་རིགས་གཉིས་ལས་གཅིག་ཁོ་ན་མ་གཏོགས་མི་ཟ་བའི་སྲོག་ཆགས་ཀྱི་རིགས་སོ། །
ཟན་སྣུམ,བ་དམ་དང་སྲན་ཆེན་དང་ཏིལ་སོགས་བཙིར་ཅིང་བཙགས་པ་ལས་བྱུང་བའི་བཟའ་སྣུམ་ཞིག་གོ །
ཟབ་འབྱེད,དབྱེ་ཞིབ་དཔྱིས་ཕྱིན་པར་བྱེད་པའོ། །
ཟམ་འཛུགས,ཆུ་དང་གྲོག་རོང་སོགས་ལ་ཟམ་པ་འཛུགས་པའོ། །
ཟམ་ལམ,འགྲིམ་འགྲུལ་འཚང་ག་ཆེ་བའི་གནས་སོགས་སུ་བར་སྣང་དུ་ཟམ་ཐབས་སུ་བཏེགས་ཏེ་བཟོས་པའི་ལམ་མོ། །
ཟར་མ,སྔོ་ལྡུམ་དང་འབྲུ་ཡི་རིགས་ཤིག་སྟེ། སྡོང་བུ་དཀར་ལྗང་ཕྲ་ལ་རིང་བ། མེ་ཏོག་སྔོན་པོ་འདབ་མ་ལྔ་པ། གང་བུ་ཟླུམ་པོའི་ནང་དུ་འབྲུ་གུ་རྫ་མདོག་ཅན་ལེབ་མོ་ཡོད་པ་སྟེ། དེའི་འབྲས་བུ་ལའང་ཟར་མ་ཞེས་བྱའོ། །
ཟར་མ,སྔོ་ལྡུམ་མམ་འབྲུའི་རིགས་ཏེ། སྡོང་བུ་ལྗང་དཀར་ཕྲ་ལ་རིང་བ་སྟོད་ནས་ཡལ་ག་གྱེས་པ། ལོ་མ་ཆུང་ངུ་བྱེའུའི་ལྕེ་འདྲ་བ། མེ་ཏོག་སྔོན་པོ་སྲབ་འཇམ་འདབ་མ་ལྔ་པ། གང་བུ་ཟླུམ་རིལ། ས་བོན་ཁམ་སེར་རམ་རྫ་མདོག་ལེབ་མོ་འཇམ་ལ་འོད་དང་ལྡན་པ། བཙོས་པའི་ཁུ་བ་འབྱར་རྩི་དང་འོད་རྩིར་བྱ་བ་ཞིག་གོ །
ཟས་ཁང་ཆུང་ངུ༌,ཟས་རིགས་སྟབས་བདེ་དང་ཞོར་ཟས་བཙོང་སའི་གནས་སོ། །
ཟས་ཅོག,ཟ་མ་བཟའ་སའི་ཅོག་ཙེའོ། །
ཟས་ཆས,ཁ་ཟས་བཟའ་བ་ལ་ཉེ་བར་མཁོ་བའི་ཡོ་བྱད་དག་གོ།
ཟས་ཐོ,ཟས་རིགས་སྣ་ཚོགས་ཀྱི་མིང་བཀོད་པའི་ཐོ་ཡིག་གོ །
ཟས་དུག་ཕོག་པ,དུག་ཅན་གྱི་བཟའ་བཅའ་ལ་བརྟེན་ནས་དུག་ཕོག་པའོ། །
ཟས་ཕོར། ཟས་པར,ཧ་ཡང་ངམ་སྤོས་འགྱིག་སོགས་ཀྱིས་བཟོས་པའི་ཟས་བླུག་སའི་པར་བུའོ། །
ཟས་ཕྱིས,ཟས་བཟའ་ཚེ་ཁ་དང་ལག་པ་འབྱིད་བྱེད་ཀྱི་རས་སམ་ཤོག་བུའོ། །
ཟས་ཕྱིས་ཤོག་བུ། ཟས་ཤོག,ཟས་བཟའ་ཚེ་ཁ་དང་ལག་པ་འབྱིད་བྱེད་ཀྱི་ཤོག་བུའོ། །
ཟས་ཚེབ,རྩེ་མོ་ཁ་དབྲག་ཅན་གྱི་ཟ་མ་ཟ་བྱེད་ཅིག་གོ །
ཟས་ཚོམས,རྒྱས་སྤྲོས་ཅན་གྱི་ཟས་བཟའ་སའི་ཚོམས་སམ་ཁང་ཆེན་ནོ། །
ཟས་འཁོར,མེ་འཁོར་གྱི་ནང་གི་ཟ་མ་བཟའ་སའི་འཁོར་ཤག་གོ །
ཟས་འཇུ,ཟས་རིགས་དག་སྲོག་ཆགས་ཀྱི་ཁོག་པའི་ནང་དུ་སླེབས་ཚེ་དངོས་ལུགས་དང་རྫས་འགྱུར་གྱི་བྱེད་ལས་ལ་བརྟེན་ནས་གཤེར་ཁུའི་ངོ་བོར་འགྱུར་ཞིང་དེ་ནས་དེའི་ནང་གི་འཚོ་བཅུད་རྣམས་ལུས་ཟུངས་སུ་འགྱུར་བའོ། །
ཟས་འཛིན,ཟས་ཉོ་བྱེད་ཀྱི་དངུལ་དོད་འཛིན་ཡིག་གོ །
ཟས་རིགས,ཐད་ཀར་ཟས་སུ་བྱ་བར་རུང་བའི་བཟའ་བཅའམ་ཟ་མའི་རིགས་སོ། །
ཟས་སོས་པ,ཤིང་ཐོག་དང་སྔོ་ཚལ་སོགས་སོ་མའམ་གསར་དུ་ཐོན་པའི་རིགས་སོ། །
ཟས་སྦྱོར,ཟས་རིགས་གཡོ་སྦྱོར་གྱི་ཚད་དང་བྱེད་ཐབས་སྟོན་པའི་དཔེ་དེབ་བོ། །
ཟི་ར་དཀར་པོ,བྲོ་རྫས་སུ་བྱ་བར་རུང་བའི་ལོ་མང་སྐྱེ་བའི་རྩི་ཤིང་གི་འབྲས་བུ་ཞིག་སྟེ། སྤྱིར་ཟི་ར་ལ་རིགས་གསུམ་དུ་ཡོད་པ་ལས་ཟི་ར་དཀར་པོ་དང་ནག་པོ་གཉིས་མིས་རྨོས་པ་དང་སེར་པོ་རི་ལས་སྐྱེས་པའོ། །
ཟི་ར་སེར་པོ,སྔོ་ལྡུམ་རིགས་ཤིག་སྟེ། སྡོང་བུ་ཕྲ་ཞིང་མཉེན་ལ་དྲང་མོར་སྐྱེས་པ། ལོ་མ་རེས་སྐྱེས་ཟུར་གསུམ་ཕྲ་རིང་མདུང་རྩེ་འདྲ་བ་མེ་ཏོག་སེར་ཞིབ་གདུགས་དབྱིབས་ཆུན་པོར་འཆར་བ་ཞིག་གོ །
ཟི་ལྡི་ར,འབུའི་རིགས་མདོག་ལྗང་ནག་འོད་འཚེར་བ་སྔ་གཤོག་མཁྲེགས་ལ་ཕྱི་གཤོག་སྐྱི་མོའི་རྣམ་པ་ཅན་ཞིག་གོ །
ཟིང་སློང༌,སྤྱི་ཚོགས་ལ་ཟིང་ཆ་བསླངས་ནས་བདེ་འཇགས་དཀྲུག་པའོ། །
ཟིན་ཐོ་འགོད། ཐོ་འགོད,མཐོང་བ་དང་ཐོས་པ་སོགས་ཀྱི་དོན་རྣམས་ཟིན་བྲིས་སུ་འགོད་པ་དང་བརྗེད་ཐོར་འགོད་པའོ། །
ཟིན་དེབ,ཟིན་ཐོ་བྲི་སའི་དེབ་བོ། །
ཟིན་དེབ་རྩིས་འཕྲུལ,འཁྱེར་བདེ་བའི་རྩིས་འཕྲུལ་གྱི་རིགས་ཏཻ། ཕྱི་དབྱིབས་ཟིན་དེབ་དང་འདྲ་བས་ཟིན་དེབ་རྩིས་འཕྲུལ་ཞེས་བཏགས་སོ། །
ཟིན་བྲིས,སློབ་ཁྲིད་སོགས་ལ་ཉན་ཏེ་ཚིག་ཟིན་ཡི་གེར་བྲིས་པའོ། །
ཟིལ་བ། ཟིལ་ཆུ,མཚན་མོ་དང་ཞོགས་པའི་དུས་སུ་ས་ངོས་ཀྱི་རླངས་པ་ལས་བྱུང་བའི་རྩྭ་ཤིང་སོགས་ཀྱི་རྩེར་ཆགས་པའི་ཆུ་ཐིགས་སོ། །
ཟུག་གཅོག,ན་ཟུག་ཞི་བར་བྱེད་པའོ། །
ཟུག་སློང༌,སྒྲ་ཟེར་དྲོ་གྲང་སོགས་ཀྱིས་ཚོར་དབང་དང་སྐྱེ་དངོས་ཕུང་ཁམས་ལ་ཟུག་སློང་ངམ་འགྱུར་བ་བསྐྱེད་པའོ། །
ཟུང་ཤེལ་ལྡོག་འཕྲོ་པར་ཆས,ལེན་ཤེལ་གཉིས་ཡོད་ཅིང་འོད་ལྡོག་པར་འཕྲོས་ཏེ་པར་ལེན་པར་བྱེད་པའི་རྣམ་པ་ཅན་གྱི་པར་ཆས་སོ། །
ཟུངས་ཉམས་པ,ནད་རྐྱེན་སོགས་ཀྱིས་ལུས་སྟོབས་ཉམས་ཞན་དུ་སོང་བའོ། །
ཟུངས་བཟང༌,དྭངས་མ་བདུན་གྱི་ཆ་ཚད་ཀྱི་འབྱོར་བ་ལྡན་པའི་ལུས་ཟུངས་སོ། །
ཟུངས་ཞན,ལུས་ཀྱི་ཟུངས་སྟོབས་ཞན་པའོ། །
ཟུངས་ཞན། ཉམས་པ,སྟོབས་ཤུགས་ཉམས་པར་གྱུར་པའོ། །
ཟུངས་ཤོར,ལུས་ཟུངས་ཀྱི་ཁྲག་དང་གཤེར་མང་དུ་ཤོར་བ་དང་དུག་ཕོག་པ་དང་ནད་འགོས་པ་སོགས་ཀྱི་དབང་གིས་ཁྲག་རྒྱུན་འཁོར་རྒྱུག་དང་སྙིང་འཕར་ལྡིང་གི་ཚད་དག་གློ་བུར་དུ་ཞན་པར་གྱུར་ཏེ་ཁྲག་ཤེད་དམའ་བ་དང། རྩའི་འཕར་ཚད་ཞན་པ། བཞིན་མདངས་སྐྱ་བོར་འགྱུར་བ་བཅས་ཀྱི་ནད་རྟགས་མངོན་པ་ཞིག་གོ །
ཟུར,༡  དྲང་ཐིག་གཉིས་གནས་གཅིག་ཏུ་ཕྲད་པ་ལས་གྲུབ་པའི་ཟུར་དབྱིབས་དང༌། ༢ སྒོར་མོ་གཅིག་གི་བཅུ་ཆའོ། །
ཟུར་གཅོག་པ,ཟུར་གཅོག་པའི་འགྲེལ་བར་ལྟོས།
ཟུར་གཅོག་པ,ཚོང་གི་གཏན་ཕབ་རིན་གོང་ལས་དམའ་བར་བྱེད་པའོ། །
ཟུར་གཅོག,ཚོང་རྫས་ཀྱི་སྔར་གོང་གི་རྨང་གཞིའི་ཐོག་ནས་རིན་གོང་གི་ཟུར་རམ་བཅུ་ཆས་བཅག་ནས་འཚོང་སྟངས་ཤིག་སྟེ། དཔེར་ན་རིན་གོང་གི་ཟུར་བརྒྱད་ཀྱིས་བཅག་ན་སྔར་གོང་གི་བརྒྱ་ཆ་ཉི་ཤུ་ཕྲིས་ནས་འཚོང་བ་ལྟ་བུའོ། །
ཟུར་གཏོགས་རྒྱལ་ཁབ,མིང་ཐོག་ནས་རྒྱལ་ཁབ་རང་གི་གཙོ་དབང་བཞག་ཡོད་ཀྱང་དོན་དུ་དཔལ་འབྱོར་དང་ཆབ་སྲིད་དང་ཕྱོགས་གཞན་གྱི་རྣམ་པས་རྒྱལ་ཁབ་གཞན་ཞིག་གི་ཁོངས་སུ་གཏོགས་པར་གྱུར་པའི་རྒྱལ་ཁབ་བོ། །
ཟུར་གསུམ་མ,ཟུར་གསུམ་གྱིས་གྲུབ་པའི་དབྱིབས་ཏེ།  ནང་ཕྱོགས་སུ་གྲུ་གསུམ་དང་ཕྱི་ཕྱོགས་སུ་ཟུར་གསུམ་ཡོད་པའི་དབྱིབས་ཅན་ནོ། །
ཟུར་གསུམ་ལྕགས,༡ སྒོའི་རུ་བཞི་དང་མདུན་ཅོག་སོགས་ཀྱི་སུག་པའི་སུམ་ཚིགས་སྦྲེལ་བྱེད་ཀྱི་ལྕགས་གྲུ་གསུམ་མ་དང༌། ༢ ལྕགས་སྐུད་ཕྲ་མོ་ཞིག་གྲུ་གསུམ་གྱི་དབྱིབས་སུ་བཀུག་སྟེ་གྲུབ་པའི་རྡུང་དཀྲོལ་རོལ་ཆས་ཤིག་གོ །
ཟུར་ཉན་པ,ཁྲིམས་གཅོད་ལ་ཟུར་ནས་ཉན་པ་ལས་སྐད་ཆ་ཤོད་དབང་དང་བརྡ་ཐག་གཅོད་དབང་མེད་པའི་མིའོ། །
ཟུར་ཉིས་ཤོག,སྒོར་ཟུར་གཉིས་ཀྱི་རིན་ཐང་ཅན་གྱི་ཤོག་དངུལ་ལོ། །
ཟུར་དཔང༌,ཐད་ཀའི་དངོས་དཔང་ལས་གཞན་པའི་བདེན་དཔང་སྟེ། བརྒྱུད་ནས་སྒྲུབ་པར་བྱེད་ནུས་པའི་དཔང་རྟགས་རྣམས་སོ། །
ཟུར་དཔྱོད་པ,ཁྲིམས་ཁང་གི་ཞལ་ལྕེ་གཅོད་པའི་བྱ་བ་ལ་ཞུགས་པའི་ཆེད་ལས་པ་མ་ཡིན་པའི་མིའོ། །
ཟུར་དོན,ཁྲིམས་སྲོལ་དང་ཆིངས་ཡིག་དང་སྒྲིག་སྲོལ་སོགས་ཀྱི་མཇུག་ཏུ་བཀོད་པའི་ཁ་གསབ་ཀྱི་ཡི་གེ་སྟེ། སྤྱིར་བཏང་ལ་ཁྲིམས་སྲོལ་སོགས་དེ་རྣམས་ཀྱི་ནུས་པ་འབྱུང་བའི་དུས་ཚོད་དང་བསྒྱུར་བཅོས་ཀྱི་སྒྲིག་རིམ་གཏན་འབེབས་སོགས་ཀྱི་དོན་ཅན་ནོ། །
ཟུར་བཀར,འགོས་ནད་ཚབས་ཆེན་ཐེབས་པའི་ནད་པ་སོགས་ཟུར་དུ་བཀར་བའོ། །
ཟུར་བཏགས,ཡིག་ཆ་གཙོ་བོའི་ཞོར་རམ་ཟུར་དུ་བཏགས་པའི་ཡིག་ཆ་སོགས་སོ། །
ཟུར་བཟའ,སྐྱེས་པ་གང་དང་ཁྲིམས་མཐུན་མིན་པའི་ཕོ་མོའི་འབྲེལ་བ་ཡོད་པའི་བུད་མེད་ལ་སྐྱེས་པ་དེའི་ཟུར་བཟའ་ཞེས་ཟེར་རོ། །
ཟུར་བརྒྱད་ཅོག་ཙེ,ཅོག་ངོས་ལ་ཟུར་བརྒྱད་ཡོད་པའི་ཅོག་ཙེ་ཞིག་གོ །
ཟུར་བརྟེན,ལས་ཁུངས་ཤིག་གི་མིང་ཐོག་གམ་རྩ་འཛུགས་འབྲེལ་བའི་ཆ་ནས་དེ་ལས་ཆེ་བའི་ལས་ཁུངས་གཞན་ཞིག་གི་ཟུར་དུ་གཏོགས་པར་བྱས་པའོ། །
ཟུར་བཤད,ཟློས་གར་འཁྲབ་ཚན་ནང་གི་འཁྲབ་མིས་འཁྲབ་མི་གཞན་དག་གི་ཟུར་ནས་ལྟད་མོ་པ་རྣམས་ལ་བཤད་པའི་སྐད་ཆའོ། །
ཟུར་མང་གཅུ་སྐམ,གཅུ་གཟེར་གྱི་མགོ་ལ་བསྐོན་ནས་གཅུ་བྱེད་ཀྱི་སྐམ་པ་ཁ་ཟུམ་ཞིང་ཁ་ནང་དུ་ཟུར་རམ་སོ་མང་པོ་ཅན་ཞིག་གོ །
ཟུར་མཆན,རེའུ་མིག་སོགས་ཀྱི་སྟེང་འོག་གི་ཟུར་དུ་བཀོད་པའི་མཆན་ནོ། །
ཟུར་མཛའ,ཁྱོ་ཤུག་ལས་བརྒལ་ཏེ་ཟུར་གྱི་མཛའ་ཟླའམ་བྱི་ཟླ་འཚོལ་བའོ། །
ཟུར་ཞུགས,ཚོགས་འདུར་ཞུགས་ནས་སྐད་ཆ་ཤོད་དབང་ཡོད་པ་ལས་འདེམ་ཐག་གཅོད་དབང་མེད་པའི་ཟུར་ཞུགས་སོ། །
ཟུར་ཟའི་གླུ་དབྱངས,དཔེ་འཇོག་དང་སྒྲོ་འདོགས་སོགས་ཀྱི་སྒོ་ནས་མིའམ་བྱ་བའི་སྐྱོན་མཚང་ཐེར་འདོན་དང་འཕྱ་སྨོད་བྱེད་པའི་ནང་དོན་ཅན་གྱི་གླུ་དབྱངས་སོ། །
ཟུར་ཡངས་ལེན་ཤེལ,དམིགས་པའི་ཟུར་རམ་ཕྱོགས་རྒྱ་ཆེན་པོ་ལེན་ཐུབ་པའི་པར་ཆས་ཀྱི་ལེན་ཤེལ་ལོ། །
ཟུར་ལྔ་ཁང་ཆེན,ཟུར་ལྔ་ཅན་གྱི་ཐོག་ཁང་ཆེན་པོ་སྟེ། ཨ་མེ་རི་ཁའི་རྒྱལ་སྲུང་སྡེ་ཁག་གི་གཞུང་ལས་ཁང་ངོ། །
ཟུར་སྐྱི,མིག་འབྲས་ཀྱི་ཆེས་ཕྱི་ངོས་ཀྱི་རྒྱུས་སྐྱི་སྟེ། དྭངས་གསལ་ཁྲག་རྩ་མེད་པ་ཞིག་གོ །
ཟུར་སྐྱེས་རྩི་ཤིང༌,རྩི་ཤིང་གཞན་གྱི་ངོས་སུ་འཁྲིལ་ཞིང་ཟུར་དུ་སྐྱེ་བའི་རྩི་ཤིང་ངོ༌། །
ཟུར་སྐྱེས,སྐྱེ་དངོས་ཀྱི་རིགས་ཕོན་ཆེ་བ་ཞིག་སྟེ། ཕྲ་ཕུང་ཕྱི་ཤུན་ཡོད་ཀྱང་ལོ་ལྗང་ཕུང་པོ་དང་བྲལ་བས་སྐྱེ་དངོས་གཞན་དག་གི་འཚོ་བཅུད་ལ་བརྟེན་ནས་འཚོ་བ་ཞིག་ཡིན་པས་སྲོག་ཆགས་དང་རྩི་ཤིང་ལས་གཞན་དུ་གྱུར་པའི་སྐྱེ་དངོས་རང་རྐྱ་ཚུགས་པའི་རིགས་ཤིག་ཏུ་འདོད་ཅིང༌། ད་ལྟ་ཤེས་ཟིན་པ་རིགས་འབུམ་ཕྲག་ཏུ་སོན་ཏེ་ཤྭ་མོའི་རིགས་སོགས་སོ། །
ཟུར་སྐྱོད་རུ་ཁག,གཙོ་ཤུགས་དམག་དཔུང་དང་བྲལ་ནས་ཁེར་རྐྱང་དུ་དམིགས་བསལ་གྱི་ལས་འགན་སྒྲུབ་པའི་དམག་གི་རུ་ཁག་གོ །
ཟུར་སྒོ། གློ་སྒོ,ཁང་པའི་ཟུར་ཕྱོགས་སུ་ཡོད་པའི་སྒོའམ་སྒོ་ཆེན་གྱི་ཟུར་དུ་ཡོད་པའི་སྒོའོ། །
ཟུར་སྣོན,བྱ་དངོས་གང་ཞིག་གི་ཞོར་ལ་བྱུང་བའི་དངོས་པོའོ། །
ཟུར་སྣོན་དངུལ,རྩ་བའི་རིན་ཐང་སོགས་ཀྱི་གྲངས་སུ་མ་གཏོགས་པའི་ཟུར་དུ་བསྣན་པའི་དངུལ་ལོ། །
ཟུར་སྣོན་རིན་ཐང༌,མ་རྒྱུ་ལ་བཟོ་སྣོན་ཞིབ་ཚགས་བྱས་པ་ལས་འཕར་བའི་རིན་ཐང་ངོ༌། །
ཟེ་པྲོག,ཁྱིམ་བྱའི་མགོ་ན་ཡོད་པའི་ཤ་ལས་གྲུབ་པའི་ཟེ་བའོ། །
ཟེ་ཚྭ། ཡ་བཀྵ་ར,ཤེལ་དང་ཤོག་བུ་སོགས་བཟོ་བའི་རྒྱུ་ཆ་སྐྱེ་མེད་འདྲེས་རྫས་ཀྱི་རིགས་ཤིག་གོ །
ཟེ་སྐྱུར,སྐྱེ་མེད་འདྲེས་རྫས་ཀྱི་གཤེར་ཁུ་མདོག་ཅུང་ཟད་སེར་ཞིང༌། གར་མོའི་རིགས་ཀྱི་མདོག་དམར་སེར་དུ་སྣང་ལ། དྲི་མ་རྣོ་བ། མེ་རྫས་དང་མཚོན་དང་དར་སྐུད་སོགས་བཟོ་ཆོག་པ་ཞིག་གོ །
ཟེའུ་འབྲུ,མེ་ཏོག་གི་ཟེའུ་འབྲུ་ཕོ་མོ་གཉིས་ཀྱི་སྤྱི་མིང་ངོ༌། །
ཟེའུ་རྡུལ,མེ་ཏོག་གི་རྩི་རྡུལ་གྱི་ཕྱེ་མ་སྟེ། ཕལ་མོ་ཆེ་ཞིག་སེར་པོ་ཡིན་ལ་སྔོན་པོ་དང་ནག་པོའང་ཡོད་ཅིང་ཕྱེ་རྡུལ་རེ་རེའི་ཁྲོད་དུ་སྐྱེ་འཕེལ་ཕྲ་ཕུང་རེ་རེ་ཡོད་པ་ཞིག་གོ །
ཟེའུ་རྡུལ,མེ་ཏོག་གི་ཟེའུ་འབྲུའི་རྡུལ་ལོ། །
ཟེའུ་སྐུད,མེ་ཏོག་གི་ཟེའུ་འབྲུའི་རྡུལ་གྱི་ཡུ་བ་སྐུད་པ་ལྟ་བུའི་ཆའོ། །
ཟེར་ཐིག,ཉི་ཐིག་བཞིན་བརྐྱངས་པའི་ཟེར་གྱི་རྣམ་པའོ། །
ཟེར་མོ,འདབ་ཆགས་ཀྱི་རིགས་ཏེ། ཁྱིམ་བྱ་དང་འདྲ་ཞིང་སྒྲོ་མདོག་སྔོན་པོའམ་ནག་པོ། མཇུག་སྒྲོ་ཆེ་བ། མཐོ་སྒང་ནགས་ཁུལ་དུ་ཁྱུ་སྡོད་བྱེད་པར་དགའ་བ། སྡོང་མྱུག་དང་ཤིང་འབྲས་ཟས་སུ་བྱེད་པ་ཞིག་གོ །
ཟེར་སྔོན། ཟེར་སྔོན་ཟེར་སྡེར,རླབས་ཐག་ཅུང་ཐུང་བའི་རྣོ་ཟེར་སྔོན་པོ་ལ་བརྟེན་ནས་འབྲི་ཀློག་བྱ་དགོས་པའི་ཟེར་སྡེར་ཡིན་པས་མིང་དེ་ལྟར་དུ་བཏགས་སོ། །
ཟེར་སྡེར,རྣོ་ཟེར་ལག་རྩལ་ལ་བརྟེན་ནས་བཟོས་པའི་གཟུགས་བརྙན་དང་སྒྲ་དང་པར་རིས་དང་ཡི་གེ་སོགས་ཀྱི་བརྡ་འཕྲིན་ཉར་ཚགས་བྱ་བ་དང༌། དེ་ཉིད་སླར་ཡང་བསྒྲིག་ཆས་གཞན་གྱིས་བཀླག་པར་བྱ་རུང་བའི་རྩིས་འཕྲུལ་གྱི་གསོག་ཆས་ཀྱི་རིགས་དབྱིབས་སྒོར་མོ་སྡེར་མ་ལྟ་བུ་ཅན་ཞིག་སྟེ། དབྱིན་ཡིག་གི(CD)ཞེས་པའི་སྒྲ་གདངས་དང་ཉེ་བས་ཟེར་སྡེར་ཞེས་སྒྲ་དོན་གཉིས་ཀའི་ཆ་ནས་བསྒྱུར་པའོ། །
ཟེར་སྡེར་ཁང༌,ཟེར་སྡེར་གཡར་བ་དང་ཉོ་བའི་གནས་སོ། །
ཟེར་སྡེར་སྐུལ་ཆས,རྩིས་འཕྲུལ་གྱི་ནང་གི་ཟེར་སྡེར་སྐུལ་བྱེད་དམ་ཟེར་སྡེར་གྱི་ནང་གི་དན་གྲངས་ཀློག་བྱེད་ཀྱི་བསྒྲིག་ཆས་སོ། །
ཟོ་ཆུན,ཤིང་གི་འཁོར་ལོ་ཆེན་པོ་ཞིག་གི་མཐར་ཟེའུ་མང་པོ་བསྟར་བའི་ཞིང་ལ་ཆུ་འདྲེན་བྱེད་ཀྱི་གནའ་བོའི་འཕྲུལ་འཁོར་ཞིག་གོ །
ཟོག་སྨྱོན་ནད,བ་ལང་གི་རིགས་ལ་འབྱུང་བའི་འགོ་ནད་དྲག་པོ་ཞིག་སྟེ། དེ་ཡང་ཟོག་ནད་པའི་ལྟེ་བའི་དབང་རྩའི་མ་ལག་ལ་གནོད་འཚེ་ཐེབས་ནས། འདུག་བཟོད་མེད་པ་དང་གོམ་པ་འཆོལ་བ་དང་རེངས་འཁུམ་དུ་འགྱུར་བ་དང་སྙིང་འཕར་བུལ་བ་དང་ཧ་ཅང་རྗིད་པར་འགྱུར་བ་སོགས་ཀྱི་ནད་རྟགས་འབྱུང་ཞིང་མཐར་འཆི་བར་འགྱུར་ཞིང༌། ནད་དེ་མི་ལའང་འགོ་ཉེན་ཆེའོ། །
ཟོང་གོང༌,ཚོང་རྫས་ཀྱི་རིན་གོང་ངོ༌། །
ཟོང་གྲུ,གཙོ་བོ་དངོས་རྫས་སྐྱེལ་འདྲེན་བྱེད་པའི་གྲུ་གཟིངས་སོ། །
ཟོང་ཆ། ཟོང་སྒྲོམ,ཚོང་ཁང་དང་མཛོད་ཁང་སོགས་ཀྱི་དངོས་ཟོང་གཞག་སའི་ཆ་སྒྲོམ་དང༌། རྐང་འཁོར་རྒྱབ་ཀྱི་དངོས་པོ་གཞག་སའི་ཟོང་སྟེགས་སོ། །
ཟོང་བདག,ཚོང་རྫས་ཀྱི་བདག་པོའོ། །
ཟོང་མགྲོན་ཁྱོགས་འཁོར,ནོར་རྫས་དང་མགྲོན་པོ་གཉིས་ཀ་སྐྱེལ་འདྲེན་བྱེད་ཆོག་པའི་ཁྱོགས་འཁོར་རོ། །
ཟོང་མགྲོན་རླངས་འཁོར,ཟོང་དང་མགྲོན་པོ་གཉིས་ཀ་སྐྱེལ་འདྲེན་བྱེད་པར་ཐུན་མོང་དུ་བཀོལ་ཆོག་པའི་རླངས་འཁོར་ཞིག་གོ །
ཟོང་མནན། ཟོང་བསགས,ཚོང་རྫས་བཙོང་མ་ཐུབ་པ་དང་སྐྱེལ་མ་ཐུབ་པ་དང་གནམ་གཤིས་ངན་པ་སོགས་ཀྱི་དབང་གིས་རླངས་འཁོར་ས་ཚིགས་སམ་གྲུ་ཚིགས་སོགས་སུ་བསགས་ཤིང་སྤུངས་ཏེ་ལུས་པའོ། །
ཟོང་འཁོར,ཚོང་རྫས་སོགས་སྐྱེལ་འདྲེན་བྱེད་པའི་ཐེག་འཁོར་རོ། །
ཟོང་འཁོར་ཆེ་གྲས,ཟོང་འདྲེན་སྣུམ་འཁོར་ཆེ་གྲས་སོ། །
ཟོང་འཁོར་འབྲིང་གྲས,ཟོང་འདྲེན་སྣུམ་འཁོར་འབྲིང་གྲས་སོ། །
ཟོང་འཁོར་ཡང་གྲས,ནོར་རྫས་སྐྱེལ་བའི་སྣུམ་འཁོར་འབྲིང་བའི་གྲས་སོ། །
ཟོང་འགྲུལ,ཐོན་རྫས་ཀྱི་མཁོ་འདོན་བྱེད་གནས་ནས་སྡུད་ལེན་བྱེད་གནས་བར་གྱི་འཁོར་སྐྱོད་དང་སྤོ་སྐྱེལ་གྱི་བརྒྱུད་རིམ་སྟེ། ཐུམ་རྒྱག་པ་དང་སྐྱེལ་འདྲེན་བྱེད་པ་དང༌། དོ་དམ་གསོག་ཉར་དང་བཟོ་སྣོན་དང་སྲུང་སྐྱོང་སོགས་བྱ་བའི་རིམ་པ་སྣ་ཚོགས་སོ། །
ཟོང་འདྲེན་མ་གནས,ཚོང་རྫས་ནང་དུ་འདྲེན་སྐབས་ཀྱི་མ་གོང་ངོ༌། །
ཟོང་འདྲེན་འཁོར་ཤག,དངོས་རྫས་རྐྱང་པ་དབོར་འདྲེན་བྱེད་པའི་ཐེག་འཁོར་གྱི་འཁོར་སྒྲོམ་མོ། །
ཟོང་འདྲེན་འབབ་ཚིགས,དངོས་ཟོང་དབོར་འདྲེན་གྱི་ལས་ཀ་འབའ་ཞིག་གཉེར་སའི་འབབ་ཚིགས་སོ། །
ཟོང་འདྲེན་རླངས་འཁོར,ཚོང་རྫས་སོགས་དངོས་པོ་སྐྱེལ་འདྲེན་གྱི་ཆེད་དུ་བཀོལ་བར་བྱ་བའི་རླངས་འཁོར་རོ། །
ཟོང་འཕྲོ,ཟོང་གཞན་རྣམས་བཙོངས་ནས་འཕྲོར་ལུས་པའི་སྤུས་ཞན་གྱི་ཚོང་རྫས་སོ། །
ཟོང་རྙིང༌,ཉར་ཡུན་རིང་བའམ་བེད་སྤྱད་ཟིན་པའི་དངོས་རྫས་སོ། །
ཟོང་རྟགས,ཚོང་རྫས་ཀྱི་ཁ་བྱང་དུ་བཀོད་པའི་རྟགས་མ་སྤྱི་དང༌། དམིགས་ཀྱིས་རྟགས་མ་སྐད་གྲགས་ཅན་ནོ། །
ཟོང་རྟགས་གྲགས་ཅན,ཐོན་རྫས་ཀྱི་རྟགས་མ་སྐད་གྲགས་ཅན་ནོ། །
ཟོང་རྟགས,ཚོང་རྫས་ཀྱི་ཁ་བྱང་དུ་བཀོད་པའི་རྟགས་མ་སྤྱི་དང༌། དམིགས་ཀྱིས་རྟགས་མ་སྐད་གྲགས་ཅན་ནོ། །
ཟོང་ལེན,མཛོད་ཁང་སོགས་ནས་ཚོང་རྫས་ལེན་པའོ། །
ཟོང་སྐྱེལ་གནམ་གྲུ,དངོས་རྫས་སྐྱེལ་འདྲེན་བྱེད་པའི་གནམ་གྲུའོ། །
ཟོམ་ལྦུ། ཟོམ་ཆང༌,ཟོམ་ནང་དུ་བླུགས་པའི་ཝུ་ཆང་སོ་མ་ཞིག་གོ །
ཟོར་བ,རྩྭ་སོགས་འབྲེག་བྱེད་ཀྱི་ལག་ཆ་ཞིག་གོ །
ཟོར་བཞི། སྒལ་བཞི། ཕིབས,ཟུར་བཞི་ཅན་གྱི་ཁང་པའི་ཐོག་ཕིབས་སོ། །
ཟོར་བརྒྱད། སྒལ་བརྒྱད,ཁང་པ་སྒལ་ཟོར་གྱི་ཚིགས་བརྒྱད་དང་ལྡན་ཞིང་ཕིབས་འདབས་ཕྱི་རུ་བརྐྱངས་པའི་བཟོ་བསྐྲུན་གྱི་རྣམ་པ་ཞིག་གོ །
ཟོལ་ཚིག,ཁ་ཙམ་གྱི་གཏམ་སྟེ། དོན་ཅི་ཡང་ཐག་མི་ཆོད་པའོ། །
ཟྭ་བྱང༌,སྡུད་གཤིས་ཀྱི་ནུས་པ་ལ་བརྟེན་ནས་མགྲོན་ཁང་སོགས་ཀྱི་སྒོ་ལྕགས་སམ་ཟྭ་འབྱེད་བྱེད་ལྡེ་མིག་གི་བྱ་བ་བྱེད་པའི་བྱང་བུ་ཞིག་གོ །
ཟྭ་འབྲུམ། ཟྭ་ལོ,སྔོ་ལྡུམ་གྱི་རིགས། སྡོང་བུ་གྲུ་བཞི། ལོ་མ་སོག་ཁ་སྤུ་ཚེར་ཅན། མེ་ཏོག་ལྗང་སྐྱ་ཆུང་ངུ་ལོ་མའི་མཆན་ནས་སྤུང་སྐྱེས་སུ་འཆར་བ། འབྲས་བུ་ཁམ་ནག་ཞིབ་མོ། ལོ་སྡོང་གི་སྤུ་ཚེར་ལ་རེག་པ་ཙམ་གྱིས་ཚ་ཟུག་སྐྱེད་པ་ཞིག་ཡིན་ཞིང༌། བཟའ་ཚོད་དུའང་རུང་ལ་རི་སྐྱེས་ཀླུང་སྐྱེས་སམ་རྒོད་གཡུང་སོགས་ཀྱི་རིགས་མི་འདྲ་བ་དུ་མ་སྣང་ངོ༌། །
ཟྭ་འབྲུམ། ཟྭ་ལོ,སྔོ་ལྡུམ་གྱི་རིགས། སྡོང་བུ་གྲུ་བཞི། ལོ་མ་སོག་ཁ་སྤུ་ཚེར་ཅན། མེ་ཏོག་ལྗང་སྐྱ་ཆུང་ངུ་ལོ་མའི་མཆན་ནས་སྤུང་སྐྱེས་སུ་འཆར་བ། འབྲས་བུ་ཁམ་ནག་ཞིབ་མོ། ལོ་སྡོང་གི་སྤུ་ཚེར་ལ་རེག་པ་ཙམ་གྱིས་ཚ་ཟུག་སྐྱེད་པ་ཞིག་ཡིན་ཞིང༌། བཟའ་ཚོད་དུའང་རུང་ལ་རི་སྐྱེས་ཀླུང་སྐྱེས་སམ་རྒོད་གཡུང་སོགས་ཀྱི་རིགས་མི་འདྲ་བ་དུ་མ་སྣང་ངོ༌། །
ཟླ་ཁ་གང་བ,བྱིས་པ་བཙས་ནས་ཟླ་བ་གཅིག་ལོན་པའོ། །
ཟླ་ཁྱིམ,གྲངས་རྩིས་དང་ཚབ་རྩིས་ཀྱི་ནང་དུ་ཨང་གྲངས་སམ་རྣམ་པ་དུ་མ་ལྷན་དུ་བྱུང་བ་ན། དེ་དག་གི་གོ་རིམ་དང་ངོ་བོ་སོགས་མི་ནོར་བའི་ཕྱིར་དུ་བཀོལ་བའི་མཚོན་བྱེད་ཀྱི་བརྡ་རྟགས་ཤིག་སྟེ། རིམ་པ་བཞིན་དུ﹙﹚、﹝﹞、﹛﹜ཟླ་ཁྱིམ་ཆུང་བ་དང༌། ཟླ་ཁྱིམ་འབྲིང་བ་དང༌། ཟླ་ཁྱིམ་ཆེ་བའི་དབྱེ་བ་ཡོད་དོ། །
ཟླ་གམ་ཕྱེད་དབྱིབས,ཟླུམ་གོར་གྱི་ཚངས་ཕྱེད་ཀྱི་ཐིག་གཉིས་དྲང་ཟུར་དུ་གྲུབ་པའི་ཁོང་རོལ་ཏུ་ཏུའུ ༩༠ ཡིན་པའི་ཟླ་གམ་ཕྱེད་བཀས་ཀྱི་དབྱིབས་སོ། །
ཟླ་གཞལ,བུན་དངུལ་བླངས་པའི་མིས་ཟླ་རེ་བཞིན་དུས་བཅད་ལྟར་དངུལ་ཁང་ལ་སྤྲོད་པའི་དངུལ་ལོ། །
ཟླ་གོར,རྒྱ་ཟླ་བརྒྱད་པའི་ཚེས་བཅོ་ལྔའི་རྒྱའི་ཟླ་མཆོད་དུས་ཆེན་ལ་སྒོས་སུ་བཟའ་རྒྱུའི་བག་ལེབ་ཅིག་གོ །
ཟླ་གླ,རླངས་འཁོར་སོགས་ཟླ་བ་གཅིག་གམ་དུ་མའི་བར་དུ་གླས་ནས་ཟླ་བ་རེ་རེ་བཞིན་གླ་ཆ་རྩིས་སྤྲོད་བྱེད་པའོ། །
ཟླ་གླ,ཟླ་བ་རེ་ལྟར་གླས་པའི་ལས་བཟོ་པའོ། །
ཟླ་གླ,ཟླ་བའི་གྲངས་ལྟར་རྩི་བའི་གླ་ཆའོ། །
ཟླ་པར,ཟླ་ངོ་རེ་ལྟར་འདོན་པའི་ཚགས་པར་དང་དུས་དེབ་བོ། །
ཟླ་ཕོགས,ཟླ་གྲངས་ལྟར་བརྩིས་ཏེ་སྤྲོད་པར་བྱ་བའི་ཕོགས་སོ། །
ཟླ་ཕྱེད་དེབ,ཟླ་ཕྱེད་རེའི་མཚམས་སུ་ཐེངས་རེར་དཔར་བསྐྲུན་བྱ་བའི་དུས་དེབ་ཀྱི་རིགས་སོ། །
ཟླ་བ་ཧྲིལ་འཛིན,སའི་གོ་ལ་ཉི་མ་དང་ཟླ་བ་གཉིས་ཀྱི་བར་དུ་རྒྱུ་བའི་ཚེ་དེའི་གྲིབ་མ་ཟླ་དཀྱིལ་གྱི་སྟེང་ལ་ཕོག་ནས་ཟླ་འཛིན་དུ་སྣང་བ་ཡིན་ལ། དེ་ཡང་ཟླ་དཀྱིལ་གྱི་ཆ་ཤས་ཙམ་མཐོང་ཐུབ་པ་ལ་ཆ་འཛིན་དང་ཆ་ཤས་ཙམ་ཡང་མཐོང་མི་ཐུབ་པ་ལ་ཧྲིལ་འཛིན་ཟེར། ཟླ་འཛིན་འབྱུང་དུས་ནི་རྒྱ་བོད་ལུགས་ཀྱི་ཟླ་བ་གང་རུང་གི་ཚེས་བཅོ་ལྔའམ་དེའི་ཅུང་ཙམ་སྔ་བའམ་འཕྱི་བའི་སྐབས་སོ། །
ཟླ་བའི་དཀྱིལ་འཁོར། ཟླ་དཀྱིལ,ཟླ་བ་ཉ་གང་ནས་སྒོར་མོར་གྱུར་པའི་སྐབས་ཀྱི་གཟུགས་སོ། །
ཟླ་བའི་རི་བོང༌,རྒྱའི་ལུགས་སུ་ཟླ་མཆོད་དུས་ཆེན་ཀྱི་སྐབས་སུ་བཟོ་བའི་མིའི་ལུས་ལ་རི་བོང་གི་མགོ་བོ་ཅན་གྱི་འཇིམ་འབག་གིས་བཟོས་པའི་རྩེད་ཆས་ཤིག་གོ །
ཟླ་མདུང༌,མདུང་རྩེ་ཚེས་རུའི་དབྱིབས་ཅན་གྱི་གནའ་བོའི་མཚོན་ཆ་ཞིག་གོ །
ཟླ་མཚན་ཟད་པ,བུད་མེད་ཀྱི་བསམ་སེའི་ནུས་པ་ཉམས་པའམ་ན་ཚོད་ཀྱི་དབང་གིས་ཟླ་མཚན་ཆད་པ་སྟེ། སྤྱིར་བཏང་དུ་ན་ཚོད་ཀྱི་དབང་གིས་ཟླ་མཚན་ཆད་པའི་དུས་ནི་རང་ལོ་ཞེ་ལྔ་ནས་ལྔ་བཅུའི་བར་ཡིན་ནོ། །
ཟླ་མཚན་འགགས་པ,ནད་དམ་ན་ཚོད་ཀྱི་དབང་གིས་བུད་མེད་ཀྱི་ཟླ་མཚན་རང་བཞིན་གྱིས་འགགས་པར་གྱུར་པའོ། །
ཟླ་རེའི་འཛིན་ཡིག། ཟླ་འཛིན,མགྲོན་འཁོར་སོགས་ཀྱི་གླ་ཆ་ཟླ་རེ་ལྟར་བསྡོམས་ནས་བྱིན་པའི་འཛིན་ཡིག་གོ །
ཟླ་རོལ། པི་ཝང་ཟླ་གང་མ,ཤིང་ལས་བྱས་པའི་རྒྱུད་དཀྲོལ་རོལ་ཆ་ཞིག་སྟེ་རོལ་ཆ་སྒོར་མོ་ཡུ་བ་ཐུང་ངུ་ཅན་ཞིག་གོ །
ཟླ་རྩིས,ཟླ་བའི་དཀྱིལ་འཁོར་གྱི་འཕེལ་འགྲིབ་ལ་ལྟོས་ནས་ཉ་སྟོང་ཚར་གཅིག་ཟླ་བ་གཅིག་ཏུ་འཇོག་པའི་ལོ་ཐོ་རྩི་སྟངས་ཤིག་སྟེ། དཔེར་ན། ཁ་ཆེའི་ཆོས་ལུགས་ཀྱི་ལོ་ཐོ་ལྟ་བུའོ། །
ཟླ་ལྒང་ཕྱེད,ཟླ་བའི་གོ་ལའི་ཕྱེད་ངོས་སོ། །
ཟླ་སྒྲིལ,བྱ་བ་ཐུན་མོང་དུ་སྒྲུབ་པའི་སྒེར་རམ་ཚོགས་པ་སོགས་ལྷན་ཅིག་ཏུ་ཟླ་རུ་སྒྲིལ་བའོ། །
ཟླ་སྟེགས,ཟླ་བ་ལ་ལྟ་བའི་སྟེགས་བུའོ། །
ཟླུམ་ཕྱེད། ཟླ་གམ,ཟླུམ་དབྱིབས་ཀྱི་དངོས་པོ་ཕྱེད་གཤགས་སུ་བྱས་པའི་ཕྱོགས་གཅིག་གོ །
ཟླུམ་ལྟེ,གོང་བུ་ཟླུམ་པོ་རྣམས་ཀྱི་ལྟེ་བའོ། །
ཟླུམ་སྲིན,ཕྲ་སྲིན་གྱི་བྱེ་བྲག་ཅིག་སྟེ། དབྱིབས་ཟླུམ་རིལ་ལམ་མཁལ་མའི་དབྱིབས་ལྟ་བུ་ཅན་རིགས་ཀྱི་དབྱེ་བ་མང་པོ་ཡོད་པ་ཞིག་གོ །
ཟློག་དབང༌,༡ རྒྱལ་ཁབ་ག་གེ་མོའི་གཙོ་བདག་དང༌། གྲོས་ཁང་གོང་མ་ལ་ཡོད་པའི་གྲོས་མཐུན་བྱུང་ཟིན་པའི་གྲོས་ཆོད་རྩིས་མེད་དུ་ཟློག་པའམ་ཡང་ན་དེའི་ཕན་ནུས་འདོན་པའི་དུས་ཚོད་སྒྱིང་བར་བྱེད་པའི་དབང་ཆ་དང༌། ༢ གྲོས་ཚོགས་ཀྱི་ནང་དུ་མི་ཉུང་ཤས་ཀྱིས་མི་མང་ཤོས་ཀྱི་གྲོས་ཆོད་ཟློག་པར་བྱེད་པའི་དབང་ཆ་སྟེ། དཔེར་ན། མཉམ་འབྲེལ་རྒྱལ་ཚོགས་ཀྱི་བདེ་འཇགས་ལས་འཛིན་ལྷན་ཚོགས་ཀྱི་རྒྱུན་འགན་ལས་འཛིན་རྒྱལ་ཁབ་ལ་ཡོད་པའི་ཟློག་དབང་ལྟ་བུའོ། །
ཟློས་གར,འཁྲབ་སྟོན་ལ་བརྟེན་ནས་སྤྱི་ཚོགས་ཀྱི་འཚོ་བ་མཚོན་པའི་སྒྱུ་རྩལ་གྱི་རྣམ་པ་ཞིག་གོ །
འཁན་ནག,སྔོ་ལྡུམ་འཁན་པའི་རིགས་ཏེ། ལོ་མ་ལྗང་ནག་དང་སྡོང་བུ་སྨུག་ནག་ཅུང་རིང་བ། མེ་ཏོག་ཁམ་སེར་འཆར་བ་ཞིག་གོ །
འཁན་པ,ལོ་མ་སྔོ་ལྗང་སྐྱ་རྒྱབ་ཏུ་སྤུ་ཆུང་སྐྱ་བོས་ཁྱབ་ཅིང་དྲི་ཞིམ་མནམ་པའི་སྔོ་ལྡུམ་རིགས་ཤིག་སྟེ། དེ་ལ་ནང་གསེས་ཀྱི་མེ་ཏོག་དང་ཆེ་ཆུང་ཁ་དོག་སོགས་དབྱེ་བའི་དབང་གིས་བྱེ་བྲག་འགའ་ཞིག་སྣང་ངོ༌། །
འཁན་སྐྱ,འཁན་པའི་ནང་གསེས་ཤིག་གོ །
འཁར་བ,ལམ་དུ་འགྲོ་ཚེ་ལག་པའི་རྟེན་བྱེད་པའི་བེར་ཀའི་མིང་སྟེ། ཕལ་ཆེ་བ་ལ་ལག་པ་འཇུ་སའི་ཡུ་བ་གུག་པོ་ཞིག་ཡོད་དོ། །
འཁུམ། བསྐུམ,༡ བོངས་ཆེ་བ་ནས་ཆུང་བ་དང་རིང་བ་ནས་ཐུང་བར་གྱུར་པ་དང༌། ༢ དངོས་པོ་བོངས་ཆེ་བ་རྣམས་བསྐུམ་པ་སྟེ། བོངས་ཇེ་ཆུང་ངམ་ཚགས་ཇེ་དམ་དུ་བྱ་བའོ། །
འཁུར་ལུང༌། ལུང་ཐག,ཅ་ལག་སོགས་འཁྱེར་བྱེད་ཀྱི་ལུང་ཐག་གོ །
འཁུར་སྲབ,གྲོ་འདག་ལས་བཟོས་པའི་གོ་རེ་སྲབ་མོ་ཞིག་གོ །
འཁེངས་ཤ། འཁྱགས་ཤ,གྲང་རེག་གིས་འཁྱགས་པའམ་འཁེངས་པར་གྱུར་པའི་ཤའོ། །
འཁེལ་འཐག,ཤིང་བལ་སོགས་སྐུད་པར་བཀལ་ནས་རས་དང་སྣམ་བུ་སོགས་ཐགས་སུ་འཐག་པའོ། །
འཁེལ་ལེན,བདམ་བྱ་གཏན་འཁེལ་བྱས་ནས་དང་དུ་ལེན་པའོ། །
འཁོར་ཁོག,རླངས་འཁོར་སོགས་ཀྱི་ལུས་ཀྱི་སྤྱི་ཁོག་སྟེ། སྤྱིར་བཏང་ཟོང་འཁོར་གྱི་ཟོང་འཇོག་ས་དང་མགྲོན་འཁོར་གྱི་མི་སྡོད་སར་གོའོ། །
འཁོར་ཁྲིའུ,ཕྱོགས་ཀུན་ཏུ་འཁོར་ཐུབ་པའི་འདུག་ཁྲིའུ་ཞིག་གོ །
འཁོར་ཁྲུས་ཁང༌,རླངས་འཁོར་སོགས་བཀྲུ་སའི་གནས་སོ། །
འཁོར་ཁྲོམ,རླངས་འཁོར་སོགས་ཉོ་བ་དང་བཙོང་བར་བྱ་བའི་ཁྲོམ་རའོ། །
འཁོར་གནས,རླངས་འཁོར་གཞག་སའི་གནས་སོ། །
འཁོར་ཐོགས་ཁ་པར,ཐེག་འཁོར་གྱི་ནང་དུ་ཡོད་པའི་ཁ་པར་རོ། །
འཁོར་དུག,འཁོར་ལོར་བསྡད་ནས་སྐྱོད་སྐབས་མགོ་ཡོམ་འཁོར་ཞིང་སྐྱུགས་པ་འབྱུང་བ་སོགས་སོ། །
འཁོར་ནག,ཁྲིམས་མཐུན་གྱི་དཔང་ཡིག་མ་ཐོབ་པ་དང་ཡོང་ཁུངས་མི་གཙང་བར་བཀོལ་སྤྱོད་དང་ཉོ་ཚོང་བྱ་བའི་རླངས་འཁོར་གྱི་རིགས་སོ། །
འཁོར་ནུས་འགྲན་བསྡུར,རླངས་འཁོར་དང་འཕྲུལ་རྟ་སོགས་ཀྱི་འགྲན་བསྡུར་ཞིག་སྟེ། ལམ་ཐག་ཅུང་རིང་ཞིང་སྤྱིར་བཏང་རིགས་མཐུན་ཀྱི་ས་ཚུགས་ཕྱེ་ནས་འགྲན་བསྡུར་བྱེད་པ་ཞིག་གོ །
འཁོར་ཕྲན,རླངས་འཁོར་སོགས་འཁོར་ལོ་ཆུང་ངུའི་རིགས་སོ། །
འཁོར་བགྲོད་ལམ,འཁོར་ལོའི་རིགས་བགྲོད་སའི་ལམ་མོ། །
འཁོར་བཞི་གནས་འཁེལ,རླངས་འཁོར་སོགས་ཀྱི་འཁོར་ལོ་བཞིའི་གནས་ཀྱི་སྙོམས་ཚད་སོགས་རང་གནས་སུ་གཏན་ཁེལ་བྱེད་པའོ། །
འཁོར་བཞི་སྐུལ་སྐྱོད,འདམ་དང་བྱེ་ཐང་སོགས་སུ་བགྲོད་པའི་རླངས་འཁོར་གྱི་འཁོར་ལོ་བཞི་ཆར་ཤེད་ཀྱིས་འཁོར་སྐྱོད་བྱེད་པའོ། །
འཁོར་བརྗེ,ལམ་བར་ནས་འདུག་སའི་རླངས་འཁོར་བརྗེ་བའོ། །
འཁོར་བརྗེ,ལམ་བར་ནས་ཐེག་འཁོར་གཞན་དུ་རྗེ་བའོ། །
འཁོར་བསྐྱོད,གཟའ་སྐར་སོགས་ཡང་ནས་ཡང་དུ་འཁོར་ཞིང་བསྐྱོད་པའོ། །
འཁོར་མཇུག་བརྫི་གདན,རླངས་འཁོར་གྱི་མཇུག་ཕྱོགས་ཀྱི་རྐང་བ་བརྟེན་སའི་གདན་ཏེ་ཡོབ་ཆེན་གྱི་དོད་དོ། །
འཁོར་མཛོད,རླངས་འཁོར་འཇོག་སའི་མཛོད་དམ་ཁང་པའོ། །
འཁོར་མལ། ཉལ་ཁྲི,མེ་འཁོར་དང་ཐག་རིང་མགྲོན་འཁོར་གྱི་ནང་དུ་བཟོས་པའི་མགྲོན་པོ་རྣམས་ཉལ་སའི་ཁྲིའོ། །
འཁོར་མེད་ཉི་མ,མང་ཚོགས་ཀྱི་ཁོར་ཡུག་སྲུང་སྐྱོབ་འདུ་ཤེས་ཇེ་དྲག་ཏུ་གཏོང་བ་དང་ཐེག་འཁོར་གཙང་མ་བཀོལ་བ་སྐུལ་སློང་བྱ་བའི་ཆེད་དུ་གཏན་ཕབ་བྱས་པའི་གྲོང་ཁྱེར་རྣམས་སུ་ཉི་མ་གཅིག་གི་རིང་ལ་སྣུམ་འཁོར་སོགས་འཕྲུལ་འཁོར་རྣམས་འགྲོ་མི་ཆོག་པའི་ཉིན་མོའོ། །
འཁོར་ཚད་ཚད་ཁྲ། འཁོར་ཁྲ,རླངས་འཁོར་སོགས་ཀྱི་ཤེད་འཕྲུལ་འཁོར་བའི་ཚད་ཅི་ཙམ་ཡིན་པ་ཤེས་པར་བྱེད་པའི་ཚད་ཁྲའོ། །
འཁོར་ཟམ,སྣུམ་འཁོར་གྱི་འཁོར་ལོ་གཡས་གཡོན་གཉིས་ཀྱི་སྲོག་ཤིང་གི་སྟེང་དུ་ཡོད་པའི་གཞུ་ཟམ་དབྱིབས་ཅན་གྱི་ལྷུ་ལག་ཅིག་གོ །
འཁོར་ཟླུམ,འཕྲུལ་འཁོར་རམ་ཡོ་བྱད་འགའ་ཞིག་གི་སྟེང་དུ་སྤྲད་ནས་བསྐོར་དུ་རུང་བ་ཞིག་གོ །
འཁོར་འགྲན,རླངས་འཁོར་གྱི་བང་རྩལ་འགྲན་པར་བྱེད་པའོ། །
འཁོར་འགྲོས,གཟའ་སྐར་རྣམས་གཅིག་གིས་གཅིག་ལ་སྐོར་བ་བྱེད་པའི་ཆ་ནས་བཞག་པའི་སྤྱི་འཁོར་མ་ཡིན་པར་རང་ཉིད་འཁོར་བ་སྟེ། དཔེར་ན་སའི་གོ་ལས་དུས་ཚོད་ཉེར་བཞིའི་རིང་ལ་རང་འཁོར་ཚར་གཅིག་བྱེད་པ་ལྟ་བུས་མཚོན་ནོ། །
འཁོར་འཚང༌,སྣུམ་འཁོར་མང་པོས་འཚང་ག་བྱས་ནས་ལམ་འགགས་ཏེ་ཤར་བགྲོད་བྱ་མི་ནུས་པའོ། །
འཁོར་འཛིང༌,སྣུམ་འཁོར་ཕན་ཚུན་གྱི་གདོང་གཏུག་པའམ་གདོང་ཐུག་བརྒྱབས་པའོ། །
འཁོར་རྒྱུག,མེ་འཁོར་ནང་དུ་ཞབས་འདེགས་ཞུ་བ་དང་རླངས་འཁོར་དུ་འཛིན་ཡིག་འཚོང་བ་སོགས་འཁོར་རིགས་ཀྱི་རྗེས་སུ་འབྲངས་ནས་ལས་ཀ་བྱེད་པའོ། །
འཁོར་རྒྱུག་དཔལ་འབྱོར,འབྱུང་ཁམས་རིག་པའི་ཆོས་ཉིད་ལྟར་ཐོན་ཁུངས་གྲོན་ཆུང་དང་ཡང་བསྐྱར་བེད་སྤྱོད་གཏོང་རྒྱུ་ཁྱད་ཆོས་སུ་བཟུང་སྟེ་ཕན་ནུས་ལྡན་པའི་སྒོ་ནས་རང་བྱུང་ཐོན་ཁུངས་ལ་སྲུང་སྐྱོབ་དང༌། སྐྱེ་ཁམས་དོ་མཉམ་ཡོང་བ་སྲུང་འཛིན་དང༌། ཁོར་ཡུག་གི་འབགས་བསླད་བསྙུང་བར་བརྩོན་པའི་དཔལ་འབྱོར་གྱི་འཁོར་བསྐྱོད་བྱེད་ཐབས་ཤིག་གོ །
འཁོར་རྒྱུག,༡ རླུང་སོགས་རྒྱུ་བ་དང༌། ༢ ཚོང་རྫས་དང་དངུལ་ལོར་གནས་གཅིག་ནས་གཅིག་ཏུ་འཁོར་ཞིང་རྒྱུག་པའོ། །
འཁོར་རྒྱུག,མེ་འཁོར་ནང་དུ་ཞབས་འདེགས་ཞུ་བ་དང་རླངས་འཁོར་དུ་འཛིན་ཡིག་འཚོང་བ་སོགས་འཁོར་རིགས་ཀྱི་རྗེས་སུ་འབྲངས་ནས་ལས་ཀ་བྱེད་པའོ། །
འཁོར་རྒྱུག,ཁེ་ལས་ཀྱི་མ་དངུལ་རྣམས་ཐོན་སྐྱེད་བྱེད་པར་བཏང་ནས་ཐོན་རྫས་བཙོངས་ཤིང་རིན་དངུལ་ཕྱིར་བླངས་ཏེ་སླར་ཡང་ཐོན་སྐྱེད་མ་དངུལ་དུ་བཏང་བའི་བར་དུ་ཡང་ཡང་འཁོར་བའོ། །
འཁོར་རྟེན,འཕྲུལ་ཆས་རྣམས་ཀྱི་འཕང་ལོའི་གཞུང་རྟ་སྟེ། ནང་གསེས་སུ་སྒྲིལ་འཁོར་དང་འདྲེད་འཁོར་གཉིས་སུ་དབྱེའོ། །
འཁོར་རྩལ,རྐང་འཁོར་ཞོན་པ་དང་རླངས་འཁོར་གཏོང་བའི་མན་ངག་གོ །
འཁོར་རྩིབས,འཕྲུལ་རྟའམ་ལྕགས་རྟ་སོགས་ཀྱི་འཁོར་ལོའི་རྩིབས་ཏེ་སླ་ངའི་རྣམ་པ་ཅན་ནོ། །
འཁོར་ལམ,རླངས་འཁོར་བགྲོད་སའི་གཞུང་ལམ་མོ། །
འཁོར་ལམ,རླངས་འཁོར་བགྲོད་ལམ་མོ། །
འཁོར་ལམ,ཆུ་སོགས་འཁོར་ཏེ་རྒྱུ་བའི་ལམ་མོ། །
འཁོར་ལམ། རྒྱུ་ལམ། ལམ,ཉི་ཟླའི་འཁོར་ལམ་དང་བསྒྱུར་མདའི་རྒྱུ་ལམ་ལྟ་བུ་བྱ་དངོས་དག་འགུལ་བསྐྱོད་བྱ་སའི་ངེས་གཏན་གྱི་ལམ་ཐིག་གོ །
འཁོར་ལོ་ལྡེབས་རྒྱུག,རྩལ་རྩེད་ཀྱི་རྣམ་གྲངས་ཤིག་སྟེ། འཁྲབ་སྟོན་པ་ལྕགས་རྟ་སོགས་ལ་ཞོན་ནས་རྣོ་ལྕགས་དང་ཤིང་སོགས་ལས་བྱས་པའི་རྩལ་ར་ཁ་ཆེ་ལ་མཐིལ་ཆུང་བ་ཚོད་སླང་གི་དབྱིབས་ལྟ་བུའི་ལྡེབས་ངོས་སུ་མྱུར་ཞིང་འཁྱུག་པར་བགྲོད་དེ་རྩལ་ངོམ་པའོ། །
འཁོར་ལོ། འཕང་ལོ,ཐེག་འཁོར་རིགས་ཀྱི་འཕང་ལོའམ་འཁོར་ལོའོ། །
འཁོར་ལོའི་སྒོག་ཆས,སྣུམ་འཁོར་སོགས་ཀྱི་འགྲོ་མཚམས་འཇོག་པའམ་ཇེ་དལ་དུ་གཏོང་ཆེད་འཁོར་ལོ་བསྒགས་ཏེ་འཁོར་མི་ཐུབ་པའམ་ཇེ་དལ་དུ་གཏོང་བའི་བསྒྲིག་ཆས་ཤིག་གོ །
འཁོར་ལྟ,དངོས་རྫས་འདྲེན་པའི་འཁོར་ལོའི་རྗེས་སུ་བསྙེགས་ཏེ་ལྟ་ཞིང་དོ་དམ་བྱེད་པའོ། །
འཁོར་ལྟེ,འཁོར་ལོའི་ལྟེ་བའོ། །
འཁོར་ལྷས,བ་ལང་གི་ལྷས་ལྟ་བུའི་རླངས་འཁོར་མང་པོ་གཞག་སའི་ཐང་ངོ༌། །
འཁོར་སྐར་གྲོང་ཁྱེར,གྲོང་ཁྱེར་ཆེན་པོའི་ཉེ་འཁོར་གྱི་གྲོང་ཁྱེར་ཆུང་བ་དང་འབྲིང་བའི་རིགས་སོ། །
འཁོར་སྐར་བརྙན་འཕྲིན། སྐར་བརྙན,བཟོས་སྐར་བརྒྱུད་དེ་གཏོང་བའི་བརྙན་འཕྲིན་ནོ། །
འཁོར་སྐར་འཕྲིན་གཏོང༌། སྐར་འཕྲིན,མིས་བཟོས་པའི་སྐར་མ་རྣམས་མཁའ་དབྱིངས་སུ་བཏང་སྟེ་དེས་ས་ངོས་ཀྱི་བརྡ་འཕྲིན་སྣ་ཚོགས་བསྡུས་ཏེ་ཕྱོགས་སོ་སོར་འཕྲིན་དུ་གཏོང་བར་བྱེད་པའོ། །
འཁོར་སྐར་རྒྱང་སྒྲོག,སའི་གོ་ལ་དང་མཉམ་དུ་འཁོར་བའི་འཁོར་སྐར་ལ་བརྟེན་ནས་རྒྱང་སྒྲོག་བརྙན་འཕྲིན་གྱི་འཕྲིན་བརྡ་བརྒྱུད་གཏོང་བྱས་ཏེ་རྒྱང་རིང་པོ་ན་ཡོད་པའི་མི་རྣམས་ཀྱིས་ཐོས་པར་སྒྲོག་པའི་རྒྱང་སྒྲོག་གོ །
འཁོར་སྐར། སྲུང་སྐར,འཁོར་ལམ་ངེས་ཅན་ཞིག་ཏུ་སྐར་མ་གཞན་ལ་བསྐོར་ནས་བགྲོད་པའི་སྐར་མ་སྟེ་དཔེར་ན་ཟླ་བ་སའི་གོ་ལའི་འཁོར་སྐར་ཡིན་པ་ལྟ་བུའོ། །
འཁོར་སྐས,ཐེམ་པ་རྣམས་རླུང་གཡབ་བཞིན་དུ་མཐའ་བརྒྱངས་ཤིང་དབུས་བཅུམས་ནས་ཀ་བ་སོགས་ལ་འཁྲིས་ཤིང་བསྐོར་ཏེ་སྟེང་དུ་འགྲོ་སའི་སྐས་སོ། །
འཁོར་སྐྱོད་མ་ལག,མི་དང་སྒལ་ལྡན་སྲོག་ཆགས་ཀྱི་ལུས་ཕུང་ནང་གི་སྙིང་དང༌། ཁྲག་རྩ་རྨེན་བུ་ལྟ་བུའི་ཁྲག་རྒྱུན་སོགས་སྙིང་ག་ནས་ལུས་ཡོངས་སུ་འཁོར་སྐྱོད་ཀྱིས་རྒྱུ་བར་བྱེད་པའི་མ་ལག་གི་སྤྱི་མིང་ངོ༌། །
འཁོར་སྒ,དངོས་རྫས་ལྕི་མོ་ཡར་འདེགས་བྱེད་ཀྱི་ཐག་པ་ལ་བསྟད་པར་བྱ་བའི་འཁོར་རྒྱུག་བྱེད་པའི་སྒ་ཡི་རྣམ་པ་ཅན་གྱི་བསྒྲིག་ཆས་ཤྀག་གོ །
འཁོར་སྒམ་གནམ་སྒྲོན,སྣུམ་འཁོར་གྱི་འཁོར་སྒམ་ཀླད་ངོས་སུ་ཡོད་པའི་གློག་སྒྲོན་ནོ། །
འཁོར་སྒུག་ཁང༌,འགྲུལ་པ་རྣམས་ཀྱིས་རླངས་འཁོར་བསྒུགས་ཏེ་ངལ་གསོ་སའི་ཁང་ཆེན་ནོ། །
འཁོར་སྒོག་འཛིན་ཡུ། ལག་སྒོག,འཁོར་སྒོག་གི་ལག་པས་འཛིན་སའི་ཡུ་བའོ། །
འཁོར་སྒོག་རྡར་ལེབ,འཁོར་སྒོག་གི་ནང་གི་བརྡར་བྱའི་ལྷུ་ལག་ཅིག་གོ །
འཁོར་སྒོག་རྭ་ལེབ,འཁོར་སྒོག་གི་ནང་གི་ཡོ་བྱད་ཅིག་གོ །
འཁོར་སླང༌,འཕྲུལ་འཁོར་གྱི་ནང་དུ་བསྒྲིགས་པའི་ལྷུ་ལག་འཕང་ལོའོ། །
འཁྱག་གཤེར,འཕྲུལ་འཁོར་གྱི་འཕྲུལ་ཆས་མ་ལག་འཁྱག་བྱེད་ཀྱི་གཤེར་ཁུའི་རིགས་སོ། །
འཁྱག་བྱེད་རླུང་འཁོར,ཤེད་འཕྲུལ་སོགས་ཀྱི་དྲོད་ཚད་མར་འབེབས་བྱེད་ཀྱི་རླུང་འཁོར་རོ། །
འཁྱག་རྫས,འཕྲུལ་འཁོར་གྱི་འཕྲུལ་ཆས་མ་ལག་འཁྱག་བྱེད་ཀྱི་རྫས་སོ། །
འཁྱགས་ཀླུང༌,༡ དུས་ཡུན་རིང་པོར་ཆགས་པའི་གངས་འཁྱགས་དང༌། ༢ སའི་གོ་ལའི་ལྷོ་བྱང་གི་སྣེ་གཉིས་ཀྱི་ས་ཁུལ་དུ་ཆགས་པའི་འཁྱགས་རོམ་མཐུག་པོའོ།
འཁྱགས་ཁང༌,བཟའ་བཅའ་སོགས་འཁྱགས་པར་རམ་འཁེངས་པར་བྱས་ཏེ་ཉར་སའི་ཁང་པའོ། །
འཁྱགས་ཁུག,ནང་དུ་འཁྱགས་གྲུག་བླུགས་པའི་སྨན་བཅོས་ཡོ་བྱད་ཀྱི་ཁུག་མ་ཞིག་གོ །
འཁྱགས་གྲུག,འཁྱགས་རོམ་གྱི་གྲུག་ཐང་དུ་རྩེ་བའི་གྲུ་གུའི་རིགས་ཤིག་གོ །
འཁྱགས་དུག,མདོག་དཀར་ཞིང་ཤེལ་གཟུགས་སུ་ཡོད་པའི་སྐྱེ་བཅས་འདྲེས་སྦྱོར་དངོས་རྫས་ཤིག་སྟེ། རྣམ་པ་འཁྱགས་རོམ་གྱི་ཁྲོལ་བུ་དང་ངོ་བོ་དུག་དང་བཅས་པས་འཁྱགས་དུག་ཅེས་བྱའོ། །
འཁྱགས་པ། དར,དྲོད་ཚད་གོར་ཐིག་གམ་གོར་ཐིག་མན་དུ་སླེབས་ནས་ཆུ་ཆབ་རོམ་དུ་གྱུར་པའོ། །
འཁྱགས་ཞོ,འོ་མ་དང་སྒོ་ང་དང་ཤིང་ཏོག་གི་ཁུ་བ་དང་མངར་ཆ་སོགས་བསྲེས་ནས་འཁྱགས་སོབ་ཏུ་བཏང་བའི་གྲང་ཟས་ཤིག་གོ །
འཁྱགས་ཞོ་བཟོ་འཕྲུལ,འཁྱགས་ཞོའི་ཟས་རིགས་བཟོ་བྱེད་ཀྱི་འཕྲུལ་ཆས་སོ། །
འཁྱགས་སྔས,འཁྱགས་ཁུག་གིས་ནད་པའི་སྔས་བྱས་ནས་བསིལ་བཅོས་བྱ་བའི་ཐབས་སོ། །
འཁྱགས་སྤར,རི་འཛེག་ལུས་རྩལ་པ་རྣམས་གངས་རི་སོགས་ལ་འཛེག་པའི་ཚེ་མི་ཤུད་པའི་ཆེད་དུ་བྱས་པའི་ལྷམ་མཐིལ་གངས་ངོས་སོགས་སུ་འཛུགས་བྱེད་ཀྱི་སྤར་མོ་ཅན་ཞིག་གོ །
འཁྱམ་ཉུལ,ཕྱོགས་ངེས་མེད་དུ་འགྲོ་བའོ། །
འཁྱམ་པོ,གང་སར་འཁྱམ་ཞིང་ཚུལ་མཐུན་གྱི་བྱ་བ་མི་སྒྲུབ་པའི་ན་གཞོན་ནོ། །
འཁྱམ་པོ,བྱ་བ་མེད་པའི་མི་འཁྱམ་པོའོ། །
འཁྱམ་བྱ,སྡོད་གནས་ལ་ངེས་པ་མེད་པའི་འདབ་ཆགས་ཀྱི་རིགས་སམ་དུས་བྱ་ལའང་འཇུག་གོ །
འཁྱིལ་ཁྱམས,ཁྱམས་དབྱིབས་སུ་འཁྱིལ་བའི་ལམ་མོ། །
འཁྱིལ་ཆེན,ཟངས་སྦུག་ཅན་གྱི་རོལ་ཆ་ཞིག་སྟེ། འཐེབ་སྲུབས་བཞིའམ་ལྔ་ཡོད་ལ་སྒྲ་དམའ་ཞིང་ལྡིར་བར་གྲག་པ་ཞིག་གོ །
འཁྱིལ་དུང༌,ཟངས་སྦུག་ལས་གྲུབ་པའི་སྲུབ་མདའ་ཅན་གྱི་དུང་འཁྱིལ་མོ་ཞིག་སྟེ། ཧྥ་རན་སིའི་དུང་ཞེས་ཀྱང་ཟེར་རོ། །
འཁྱིལ་དུང་ཆུང་བ། འཁྱིལ་ཆུང༌,འབུད་རོལ་གྱི་རིགས་ཏེ། དབྱིབས་ཅུང་ཆུང་ཞིང་ལུས་འཁྱིལ་བ། བུས་ཚེ་སྒྲ་དྭངས་ཤིང་གསལ་བ་འབྱུང་བའི་རག་དུང་ཞིག་གོ །
འཁྱིལ་འཛིན,ཤོག་ལྷེབ་འཛིན་བྱེད་ཀྱི་ཁབ་འཁྱིལ་མའོ། །
འཁྱིལ་སྲིན,ཟླུམ་པོར་འཁྱིལ་བའི་ཕྲ་སྲིན་ཞིག་གོ །
འཁྱུག་སྒྲོན,པར་ལེན་པའི་ཚེ་བླང་བྱའི་གཟུགས་གསལ་བར་བྱེད་པར་འོད་འགྱུ་བའམ་འོད་འགྱེད་པའི་པར་ཆས་ཀྱི་གློག་སྒྲོན་ཞིག་གོ །
འཁྱུག་སྡེར,རྩིས་འཕྲུལ་དང་ལག་འཕྲིན་སོགས་ཀྱི་དན་གྲངས་འཛིན་པའི་མཁོ་ཆས་ཕྲལ་ཏེ་ཁྱེར་ནས་འགྲོ་ཆོག་པ་ཞིག་གོ །
འཁྱུད་པ,ཕན་ཚུན་ལག་པས་པང་དུ་སྡོམ་པའོ། །
འཁྱེར་ཉན,གང་སར་ཁྱེར་ཏ་སྒྲ་ཉན་ཆོག་པའི་སྟབས་བདེའི་སྒྲ་འཕྲུལ་ཆུང་ངུ་ཞིག་གོ །
འཁྱེར་ནོར,དངུལ་ལོར་དང་ཡོ་བྱད་ལྟ་བུའི་གང་སར་འཁྱེར་ཆོག་པའི་རྒྱུ་ནོར་རོ། །
འཁྱེར་བདེའི་རྩིས་ཆས,དབྱིབས་ཆུང་ཞིང་འཁྱེར་བར་སྟབས་བདེ་བའི་རྩིས་འཕྲུལ་གྱི་རིགས་སོ། །
འཁྱེར་འཕྲིན,སྐུད་མེད་གློག་རླབས་འཕྲིན་སྐྱེལ་གྱི་ཐབས་ལ་བརྟེན་ནས་འཁྱེར་འཕྲིན་འཕྲིན་གཏོང་དྲ་བས་ཁེབས་པའི་ཁོངས་སུ་བརྡ་འཕྲིན་གཏོང་བའི་བྱེད་ཐབས་ཤིག་གོ །
འཁྱེར་སྡེར,རྩིས་འཕྲུལ་དང་ཕྲལ་ཏེ་འཁྱེར་ཆོག་པའི་དན་གྲངས་གསོག་སའི་མཁོ་ཆས་ཤིག་གོ །
འཁྱོག་གཅུས་སྦྲང་གོར,འཁྱོག་པ་དང་གཅུས་པ་སོགས་ཀྱི་སྒོ་ནས་དབྱིབས་ཡ་མཚན་པར་བཟོས་པའི་གོ་རེ་མངར་མོ་ཞིག་གོ །
འཁྱོག་ཐིག,དབྱིབས་རྩིས་རིག་པའི་སྐབས་སུ་ལེབ་ངོས་སམ་བར་སྟོང་འགུལ་བསྐྱོད་ངེས་ཅན་ཞིག་གི་གནས་གཅིག་ནས་གཅིག་ཏུ་འཕོ་བའི་བགྲོད་ལམ་མམ་འཁྱོག་པའི་ཐིག་རིས་སོ། །
འཁྱོག་མདའ,ཤེད་འཕྲུལ་གྱི་ལྷུ་ལག་ཅིག་སྟེ། སྲོག་ཤིང་ངམ་འཁོར་མདའ་འཁྱོག་པོའོ། །
འཁྱོག་ཟམ,གླིང་ཁའི་རྫིང་བུུ་སོགས་ཀྱི་ཐོག་ཏུ་བཟོས་པའི་དབྱིབས་ཕར་ཚུར་འཁྱོག་པའི་ཟམ་པའོ། །
འཁྲབ་ཁྲིད,བྲོ་གར་དང་གློག་བརྙན་སོགས་འཁྲབ་སྐབས་ཀྱི་ཁྲིད་སྟོན་དང་རྩ་འཛུགས་བྱེད་པའོ། །
འཁྲབ་ཁྲིད་པ,བྲོ་གར་དང་གློག་བརྙན་སོགས་འཁྲབ་སྐབས་ཀྱི་ཁྲིད་སྟོན་དང་རྩ་འཛུགས་བྱེད་མཁན་ནོ། །
འཁྲབ་གཏོང་ཁང༌,བརྙན་འཕྲིན་དང་རྒྱང་སྒྲོག་སོགས་ཕྱིར་གཏོང་སའི་ཁང་པའོ། །
འཁྲབ་གཞུང༌། འཁྲབ་དཔེ,རྩོམ་རིག་རྩོམ་ལུས་ཀྱི་ཡ་གྱལ་གློག་བརྙན་དང་ཟློས་གར་སོགས་འཁྲབ་སྟོན་གྱི་ནང་དོན་དང་འཁྲབ་སྟངས་སོགས་ཀྱི་བླང་བྱ་ཡི་གེར་བྲིས་པའི་དེབ་བོ། །
འཁྲབ་གཞུང་རྩོམ་སྒྲིག,ཟློས་གར་དང་གློག་བརྙན་སོགས་ཀྱི་འཁྲབ་གཞུང་རྩོམ་པ་དང་བཅོས་སྒྲིག་བྱེད་པའོ། །
འཁྲབ་གཞུང་རྩོམ་སྒྲིག་པ,ཟློས་གར་དང་གློག་བརྙན་སོགས་ཀྱི་འཁྲབ་གཞུང་རྩོམ་སྒྲིག་བྱེད་པའི་མིའོ། །
འཁྲབ་གཟུགས,ཟློས་གར་རམ་གློག་བརྙན་ནམ་བརྙན་འཕྲིན་ཟློས་གར་ཁྲོད་ཀྱི་འཁྲབ་སྟོན་པས་འཁྲབ་པའི་ཟློས་གར་ཁྲོད་ཀྱི་མི་སྣའོ། །
འཁྲབ་གཟུགས་གཙོ་བོ,ཟློས་གར་དང་གློག་བརྙན་སོགས་སྒྱུ་རྩལ་འཁྲབ་སྟོན་གྱི་ནང་གི་འཁྲབ་བྱ་དང་འཁྲབ་མཁན་གཙོ་བོའོ། །
འཁྲབ་ཆས,བྲོ་གར་དང་གློག་བརྙན་སོགས་འཁྲབ་པ་ལ་ཉེ་བར་མཁོ་བའི་ཡོ་བྱད་ཀྱི་རིགས་སོ། །
འཁྲབ་ཆས་ཕུད་པ,འཁྲབ་སྟོན་པས་གྱོན་པའི་འཁྲབ་ཆས་ཕུད་པའོ། །
འཁྲབ་ཐོན,འཁྲབ་སྟོན་པ་དང་རྩལ་འགྲན་པ་གར་སྟེགས་སམ་ར་བར་ཐོན་པའོ། །
འཁྲབ་ནུས,ཟློས་གར་སོགས་འཁྲབ་སྟོན་གྱི་ནུས་རྩལ་ལོ། །
འཁྲབ་པར,གློག་བརྙན་དང་བརྙན་འཕྲིན་ཟློས་གར་སོགས་འཁྲབ་སྐབས་ཕབ་པའི་པར་རོ། །
འཁྲབ་བསྐྱུར,འཁྲབ་མཁན་རྣམས་ཀྱིས་རང་གི་རེ་འདོད་འགའ་ཞིག་མངོན་དུ་འགྱུར་བའི་ཆེད་དུ་ངོ་རྒོལ་གྱི་རྣམ་པས་འཁྲབ་སྟོན་མཚམས་འཇོག་པའོ། །
འཁྲབ་མ,སྨྱུག་མ་སོགས་ཀྱིས་བསླས་པའི་བཀྲབ་རྒྱག་བྱེད་ཅིག་གོ །
འཁྲབ་མཁན,གློག་བརྙན་དང་ཟློས་གར་དང་རྩལ་རྩེད་སོགས་ལས་རིགས་སུ་བྱེད་པའི་འཁྲབ་སྟོན་བྱེད་པའི་ཆེད་ལས་མི་སྣའོ། །
འཁྲབ་མགོའི་གཏམ,ཟློས་གར་དང་རིག་རྩལ་འཁྲབ་སྟོན་ལ་ལ་མགོ་ཚུགས་སྐབས་ནང་དོན་མཚོན་པའི་བཤད་པའོ། །
འཁྲབ་མཇུག་གུས་ཞུ,འཁྲབ་སྟོན་གྱི་མཇུག་སྒྲིལ་རྗེས་ལྟད་མོ་བ་རྣམས་ཀྱིས་ཐལ་མོ་རྡེབ་ཚེ། འཁྲབ་སྟོན་པ་རྣམས་སྟེགས་བུའི་མདུན་ཕྱོགས་སུ་ལངས་ནས་ལྟད་མོ་པ་རྣམས་ཀྱི་བརྩེ་དུང་ཟབ་མོ་ལ་གུས་འདུད་ཀྱི་སྒོ་ནས་བཀའ་དྲིན་ཞུ་བའི་རྣམ་འགྱུར་སྟོན་པའོ། །
འཁྲབ་མཇུག། འགྲན་མཇུག,འགྲན་བསྡུར་དང་འཁྲབ་སྟོན་སོགས་ཀྱི་མཇུག་གོ །
འཁྲབ་མིང༌,སྒྱུ་རྩལ་པའི་འཁྲབ་སྟོན་སོགས་ཀྱི་ཚེ་བཀོལ་བའི་ཟུར་མིང་ངོ༌། །
འཁྲབ་མོལ,ཟློས་གར་དང་གློག་བརྙན་སོགས་འཁྲབ་སྐབས་འཁྲབ་མཁན་རྣམས་ཀྱིས་ཕན་ཚུན་ལ་མོལ་བའི་གཏམ་མོ། །
འཁྲབ་ཚིག,ཟློས་གར་ནང་གི་མི་སྣ་རྣམས་ཀྱིས་བརྗོད་རྒྱུའི་འཁྲབ་ཚིག་གོ །
འཁྲབ་ཞུ,རིག་རྩལ་འཁྲབ་སྟོན་གྱི་དུས་སུ་འཁྲབ་ཚན་རེ་རེའི་སྔོན་དུ་ལྟད་མོ་པ་རྣམས་ལ་འཁྲབ་ཚན་དེའི་མིང་དང་རྩོམ་པ་པོ་དང་འཁྲབ་མཁན་གྱི་མིང་དང་འཁྲབ་ཚན་གྱི་ནང་དོན་མདོར་བསྡུས་སུ་ཞུ་བའོ། །
འཁྲབ་རོགས་བྱེད་པ,གླུ་པ་དང་བྲོ་པ་སོགས་གཞན་ལ་རོགས་བྱས་ནས་བྲོ་འཆམ་པའོ། །
འཁྲབ་རོགས། ཟུར་པ,༡ ཟློས་གར་དང་བརྙན་འཕྲིན་སོགས་སྒྱུ་རྩལ་འཁྲབ་སྟོན་ནང་གི་འཁྲབ་མི་ཕལ་བ་དང༌། ༢ བྱ་བ་སྒྲུབ་པའི་མི་ཟུར་པའོ། །
འཁྲབ་རྩལ,ཟློས་གར་གློག་བརྙན་སོགས་ཀྱི་འཁྲབ་རྩལ་ལོ། །
འཁྲབ་ལེན,གླུ་དབྱངས་དང་གླུ་གར་སོགས་འཁྲབ་ཅིང་ལེན་པར་བྱེད་པའོ། །
འཁྲབ་སྟོན་རུ་ཁག,གླུ་གར་སོགས་ཆེད་དུ་འཁྲབ་སྟོན་བྱེད་པའི་རུ་ཁག་གམ་ཚོགས་པ་ཆུང་ངུའོ། །
འཁྲབ་སྟོན་སྒྱུ་རྩལ,ཟློས་གར་དང་བྲོ་གར་དང་རྩལ་རྩེད་སོགས་ཀྱི་འཁྲབ་སྟངས་དང་ཉམས་འགྱུར་གྱི་ཐོག་ནས་གནས་ཚུལ་གྱི་བྱུང་རིམ་དང་སྒྱུ་རྩལ་མངོན་ཐུབ་པ་ཞིག་གོ །
འཁྲབ་སྟོན,ལྟ་མཁན་མང་པོ་འདུས་པ་ལ་ཟློས་གར་དང་གླུ་གར་སོགས་ལྟད་མོ་སྟོན་པའོ། །
འཁྲབ་སྦྱོང༌,ཟློས་གར་སོགས་ཀྱི་འཁྲབ་ཚན་ནང་སྦྱོང་བྱེད་པའོ། །
འཁྲི་འབུ,སྲོག་ཆགས་གང་ཞིག་སྐྱེ་དངོས་སམ་སྲོག་ཆགས་གཞན་ཞིག་གི་ལུས་ཀྱི་ཕྱི་ནང་གང་རུང་ལ་འཁྲི་ཞིང་དེའི་ལུས་ཀྱི་འཚོ་བཅུད་བླངས་ཏེ་འཚོ་བའི་རིགས་ཏེ། ཤིག་དང་རྒྱུ་སྲིན་སོགས་ལྟ་བུ་ཡིན་ལ་འགའ་ཞིག་གིས་འཁྲི་ཡུལ་གྱི་ལུས་ལ་ནད་སྐྱེད་པར་ཡང་བྱེད་དོ། །
འཁྲི་སྐྱེ,སྐྱེ་དངོས་སམ་སྲོག་ཆགས་གང་ཞིག་སྐྱེ་དངོས་གཞན་ཞིག་གི་ལུས་ལ་འཁྲི་ཞིང་དེའི་ལུས་ཀྱི་འཚོ་བཅུད་བླངས་ཏེ་འཚོ་བར་བྱེད་པའོ། །
འཁྲི་སྐྱེས་རྩི་ཤིང༌། འཁྲི་ཤིང༌,དངོས་པོ་གཞན་ཞིག་ལ་འཁྱུད་ནས་སྐྱེ་བའི་སྐྱེ་དངོས་ཀྱི་རིགས་སོ། །
འཁྲིད་ལེན། འཁྲིད་ལེན་པ,༡མི་གཅིག་གམ་ཁ་ཤས་ཀྱིས་སྣེ་ཁྲིད་དེ་མཉམ་གཞས་ལེན་པ་དང༌། ༢  མཉམ་གཞས་ལེན་སྐབས་གླུ་སྣེའི་ཁྲིད་མཁན་ནོ། །
འཁྲིད་སྦུག,༡ གཤེར་ཁུ་འདྲེན་པའི་སྦུ་གུ་དང༌། ༢ སྲོག་ཆགས་དང་རྩི་ཤིང་སོགས་ཀྱི་ཕུང་པོའི་ནང་དུ་ཆུ་སོགས་འདྲེན་བྱེད་ཀྱི་སྦུ་གུའོ། །
འཁྲིལ་རྡང༌,ཆེད་དུ་བཟོས་པའི་འཁྲི་ཤིང་འཁྲིལ་སའི་སྒྲོམ་ཆའོ། །
འཁྲུགས་ཉོག,གོ་རིམ་མེད་པར་འཛིང་པའོ། །
འཁྲུད་པང༌,སྟེང་དུ་འཕྲེད་ཤུར་མང་པོ་དོད་པའི་གོས་འཁྲུད་བྱེད་ཀྱི་པང་ལེབ་ཅིག་གོ །
འཁྲུད་པང༌། བཀྲུ་ཤིང༌,གོས་འཁྲུད་སའི་པང་ལེབ་ཤུར་རིས་ཅན་ཞིག་གོ །
འཁྲུད་བཤལ་ཁང༌། སྣམ་ཕྱིང༌,ཁ་ལག་འཁྲུད་ཁང་དང་ཆབ་ཁང་ལའང་འཇུག་གོ །
འཁྲུད་སྦྱོང་ཆས,ནད་རིགས་འཁྲུད་ཅིང་སྦྱོང་བར་བྱེད་པའི་ཡོ་བྱད་ཅིག་གོ །
འཁྲུལ་ཤེས,རྐྱེན་གང་རུང་གིས་བསྐྱེད་པའི་འཁྲུལ་པའི་ཤེས་པ་སྟེ། དཔེར་ན། ཐུར་མ་ཆུ་ནང་དུ་བཅུག་ཚེ་འོད་སྣང་འཁྱོག་པོར་འཕྲོས་པའི་རྐྱེན་གྱིས་ཐུར་མའང་འཁྱོག་པོར་སྣང་བའི་ཤེས་པ་ལྟ་བུའོ། །
འགག་ཁྲལ་འཇལ་བ,རྒྱལ་ཁབ་ཀྱི་བཅའ་ཁྲིམས་ལྟར་རྒྱལ་འགག་གི་ཁྲལ་རིགས་འཇལ་བར་བྱེད་པའོ། །
འགག་གཏོར,༡ དགྲ་བོའི་འགོག་སྲུང་འཛིང་རགས་ལ་དཔུང་འཇུག་བྱས་ཏེ་གཏོར་བ་དང༌། ༢ བྱ་བ་ཞིག་གི་དཀའ་གནད་ལས་སྒྲོལ་བར་བྱེད་པའོ། །
འགག་འདྲེན་རྩི,མངར་སྣུམ་སོགས་ལས་བཟོས་ཤིང་བཤང་ལམ་ནས་ཡར་བཏང་སྟེ་དྲི་ཆེན་འགག་པ་སྦྱོང་བར་བྱེད་པའི་སྨན་ཞིག་གོ །
འགག་འཛིན,འགག་འཛིན་པ་སྟེ་འགག་སྒོ་སྲུང་བ་དང༌། བྱ་བ་གང་རུང་ལ་གཏན་ཁེལ་གྱི་ཚད་གཞི་ལྟར་བརྟག་བཤེར་ནན་པོ་བྱས་ནས་སྐྱོན་འབྱུང་དུ་མི་འཇུག་པའོ། །
འགག་རྩའི་ལག་རྩལ,འགག་རྩར་གྱུར་པའི་ལག་རྩལ་གལ་ཆེན་ནོ། །
འགག་སྒོ,འགྲིམ་འགྲུལ་གྱི་ལམ་གནད་རྣམས་སུ་བསྐྲུན་པའི་ལམ་ཁྲལ་བསྡུ་སའི་ཁྲལ་ཚུགས་སམ་གླ་ཚུགས་དང་བརྟག་བཤེར་བྱེད་པའི་བཤེར་ཚུགས་སོགས་སོ། །
འགག་སྟོད། ཤ་འགག,གོང་བ་དང་ཕུ་དུང་མེད་པའི་ནང་གོས་ཀྱི་རིགས་ཤིག་གོ །
འགད་གཏོར,གནམ་གྲུའི་ཐོག་ནས་ས་ངོས་སམ་ཆུ་ཐོག་གི་དམིགས་ཡུལ་ལ་འགས་མདེལ་འཕེན་པའོ། །
འགད་གཏོར་གནམ་གྲུ,ས་ངོས་སམ་ཆུ་སྟེང་ངམ་ཆུ་འོག་གི་དམིགས་ཡུལ་ལ་འགད་བྱེད་འབར་མདེལ་འཕེན་བྱེད་ཀྱི་གནམ་གྲུའོ། །
འགད་དབྱུག,རྣོ་སྦུག་གི་ཁོག་ཏུ་འགད་རྫས་བླུགས་ཏེ་འགད་གཏོར་བྱེད་པའི་དྲག་ཆས་ཤིག་གོ །
འགད་བྱེད་བསྒྲིག་ཆས,མེ་སྒྲོན་པའམ་གློག་རྒྱུ་བ་སོགས་ཀྱི་རྐྱེན་ལ་བརྟེན་ནས་འགད་རྫས་འགད་དུ་འཇུག་པར་བྱེད་པའི་བསྒྲིག་ཆས་སོ། །
འགད་མདེལ,ཁྲོ་ལྕགས་སོགས་ཀྱི་སྐོགས་སུ་འབར་རྫས་བཅུག་ཅིང་འབར་རྟའི་གནད་དང་ཕྲད་ཚེ་འགད་ཅིང་འཐོར་ནས་གསོད་རྨས་གཏོང་བའི་མཚོན་ཆ་ཞིག་གོ །
འགད་རྫས་འཚོལ་ཆས,ས་འོག་སོགས་སུ་སྦས་པའི་འགད་རྫས་འཚོལ་བྱེད་ཀྱི་ཡོ་བྱད་ཅིག་གོ །
འགད་རྫས,རེག་བྱ་ཚ་བ་དང་འཕར་རྡེབ་དྲག་པོ་སོགས་དང་འཕྲད་ན་འབར་ཞིང་འགད་པར་འགྱུར་པའི་འབར་རྫས་ཤིག་གོ །
འགན་ཁུར། འགན་བསྐོ,ལས་གནས་ཀྱི་འགན་འཁུར་བའོ།།
འགན་ཁྱད,ལས་འགན་མི་འདྲ་སོ་སོའི་བར་གྱི་ཁྱད་པར་རོ། །
འགན་གཙང་ལེན,ལས་གཞི་དང་དངོས་ཟོང་མངགས་ཉོ་དང་ཐོན་སྐྱེད་གཉེར་སྐྱོང་སོགས་ཀྱི་བྱ་བ་དང་ལེན་བྱས་ཏེ་ལེགས་འགྲུབ་འོང་བའི་འགན་འཁུར་བའོ། །
འགན་གསོ,ལྟ་སྐྱོང་བྱེད་མཁན་མེད་པའི་རྒས་འཁོགས་སམ་བྱིས་པ་སོགས་ལ་ཟས་གོས་གནས་མལ་སོགས་ཀྱི་འགན་བླངས་ཏེ་གསོ་བའོ། །
འགན་ཆེད་སྲོག་ཤོར,གཞུང་དོན་གྱི་ཆེད་དུ་རང་སྲོག་ཤོར་བའོ། །
འགན་ཐོག,ལས་འགན་ཁུར་ནས་ཡོད་པའོ། །
འགན་ནུས,མིའམ་སྒྲིགས་འཛུགས་ཀྱི་བྱེད་ལས་དང་ནུས་པའོ། །
འགན་ཕབ,འགན་གནས་ཀྱི་རིམ་པ་མར་ཕབ་པའོ། །
འགན་ཕབ,དཔོན་རིགས་ཀྱིས་འོས་འགན་མར་ཕབ་པའོ། །
འགན་བཅོས,བཟོ་གྲྭ་དང་ཚོང་ཁང་དག་གིས་ཚོང་རྫས་བཙོངས་པའི་རྗེས་སུ་དུས་བཅད་ཀྱི་ནང་དུ་གླ་མི་ལེན་པར་གསོ་བཅོས་བྱེད་པའི་འགན་ལེན་པའོ། །
འགན་བཅོས་བྱང་བུ,འཕྲུལ་ཆས་སོགས་ཉོས་ཚེ་དུས་ངེས་ཅན་ཞིག་གི་ནང་དུ་ཆག་སྐྱོན་བྱུང་ན་བཅོས་རྒྱུའི་འགན་ལེན་པའི་བདེན་དཔང་གི་འཛིན་བྱང་ངོ༌། །
འགན་བཏགས,༡ སྔར་གྱི་ལས་ཐོབ་སོར་བཞག་ཐོག ཡུན་ཐུང་ཞིག་ལ་གཞི་རིམ་མམ་ལས་ཁུངས་གཞན་དུ་ལས་དོན་སྒྲུབ་པ་དང༌། ༢ གོ་གནས་གང་རུང་གི་འགན་བཟུང་ནས་སྦྱོང་བརྡར་དང་དངོས་སྦྱོང་བྱེད་པའོ། །
འགན་བཞེས། འགན་བླངས,ལས་འགན་ཕྲག་ལ་དངོས་སུ་ཁུར་ཡོད་པའོ། །
འགན་བརྗེ,བཟོ་གྲྭ་དང་ཚོང་ཁང་གིས་ཐོན་རྫས་དང་ཚོང་རྫས་དག་བཙོངས་རྗེས་ཀྱི་དུས་ངེས་ཅན་ཞིག་གི་ནང་དུ་ཕྱིར་བརྗེ་བའམ་བརྗེ་བའི་འགན་འཁུར་བའོ། །
འགན་བྲལ,གནས་སྐབས་སམ་གཏན་དུ་འགན་གནས་དང་བྲལ་བའོ། །
འགན་མཚམས་འཇོག,གནས་སྐབས་སུ་འགན་དབང་མཚམས་འཇོག་ཏུ་འཇུག་པ་སྟེ། ཕལ་ཆེ་བ་ནོར་འཁྲུལ་བྱུང་བའི་ལས་འགན་པ་དག་ལ་ཆད་པ་གཅོད་སྟངས་ཤིག་གོ །
འགན་ཞུགས,གོ་གནས་ཀྱི་འགན་གང་རུང་ཞིག་འཁུར་བའོ། །
འགན་ཞུགས,དཔོན་རིགས་ཀྱིས་གོ་ས་བཟུང་ནས་གོ་མིང་དེའི་བྱ་བ་སྒྲུབ་པ་ལ་ཞུགས་པའོ། །
འགན་འཁུར་ལམ་ལུགས,བྱ་བ་སྣ་རེ་ལ་ཆེད་འགན་ལེན་པའི་མི་ཡོད་ཅིང་རང་རང་གི་འགན་ཁུར་ཁྱབ་ཁོངས་ཀྱི་བླང་བྱ་གསལ་བོར་གཏན་ཕབ་བྱས་པའི་དོ་དམ་ལམ་ལུགས་ཤིག་གོ །
འགན་འཐེན,ལས་དགོངས་ཞུུ་བའམ་ལས་གནས་ཕྱིར་སློག་བྱེད་པའོ། །
འགན་འདོར། ལས་སྐྱུར,ལས་གནས་སམ་འགན་གནས་སྐྱུར་བའི་དོན་ནོ། །
འགན་འཚོང༌,ཁོར་ཡུག་ངེས་ཅན་ཞིག་ཏུ་དངོས་རྫས་ཀྱི་གྲངས་ཀ་ངེས་གཏན་བྱས་ཏེ་འཚོང་བར་བྱེད་པའི་འགན་ལེན་པའོ། །
འགན་འཛོལ,འགན་མ་འཁྱོལ་བར་བྱ་བའི་ནང་དུ་ནོར་འཛོལ་ཚབས་ཆེན་བྱུང་བའོ། །
འགན་ཡང་མོ,ལས་ཀ་ཉུང་བས་ཁོམ་ལོང་ཆེ་བའི་གོ་གནས་སོ། །
འགན་ཡུན,ལས་འགན་འཁུར་བའི་གཏན་འཁེལ་གྱི་དུས་ཡུན་ནོ། །
འགན་ལས,གཏན་ཁེལ་གྱི་རེ་འདོད་དང་དུས་ཚོད་ལྟར་དུ་ལས་ཀ་འགྲུབ་ཐུབ་པའི་འགན་ལེན་པའོ། །
འགན་ལས་མགོ་པ,ལས་ཀ་འགན་ལས་སམ་འབོག་གླ་བྱེད་མཁན་གྱི་མགོ་པའོ། །
འགན་ལེན,བྱ་བ་གང་རུང་ཞིག་བདག་པོའི་རེ་འདོད་དང་དུས་བཅད་ལྟར་བསྒྲུབ་རྒྱུའི་འགན་ལེན་པའོ། །
འགན་སྤོ,སྔར་གྱི་ལས་ཁུངས་སམ་ལས་གནས་ནས་བུད་དེ་ལས་ཁུངས་གཞན་ཞིག་ཏུ་བརྗེས་ནས་ལས་འགན་ཁུར་བའོ། །
འགན་སྲུང༌,མིའི་ཚེ་སྲོག་དང་རྒྱུ་ནོར་དང་ཁེ་དབང་སོགས་ལ་གནོད་འཚེ་མི་འབྱུང་བའི་འགན་ལེན་སྲུང་སྐྱོབ་བྱེད་པའོ། །
འགན་སློག,བཟོ་གྲྭ་དང་ཚོང་ཁང་དག་གིས་རང་གི་ཚོང་རྫས་ལ་སྐྱོན་ཡོད་ན་འགན་དང་བཅས་ཏེ་ཕྱིར་སློག་པའོ། །
འགལ་བའི་ཆོས་ཉིད,རྣམ་པའི་གཏན་ཚིགས་རིག་པའི་རྩ་བའི་ཆོས་ཉིད་ཅིག་སྟེ། ཡུལ་གཅིག་ལ་དུས་མཉམ་དུ་འགལ་བར་གྱུར་པའི་གཏན་ཚིགས་གཉིས་འགོད་མི་རུང་བར་འདོད་ཅིང༌། དཔེར་ན། ཆུ་དངོས་པོ་ཡིན་ཞེས་ཁས་ལེན་པ་དུས་མཚུངས་སུ་ཆུ་དངོས་པོ་མིན་ཞེས་ཀྱང་ཁས་བླངས་ན་ཅིག་ཤོས་རྫུན་པར་འགྱུར་བ་ལྟ་བུ་སྟེ། དེའི་སྤྱི་འགྲོས་ནི། ཀ་པ་ནི་ཀ་པ་མ་ཡིན་པ་མ་ཡིན་ལ་ཀ་པ་ནི་ཁ་པ་ཡིན་པ་དང་མིན་པ་གཉིས་ཀ་མ་ཡིན་པ་ལྟ་བུའོ། །
འགོག་ནུས་རང་བཞིན,རྩི་ཤིང་རིགས་ལ་ཡོད་པའི་གྲང་ལྷགས་དང་ཚ་དྲོད་དང་ཐན་པ་སོགས་ཁོར་ཡུག་གི་འཕྲལ་རྐྱེན་ངན་པ་རྣམས་བཀག་ནས་གནས་ཐུབ་པའི་ལྷན་སྐྱེས་ཀྱི་ནུས་པའོ། །
འགོག་རྒོལ,སྔོན་འགོག་གི་ཐབས་ཤེས་ལ་བརྟེན་ནས་དགྲ་ཕྱོགས་ཀྱི་དམག་ཤུགས་སྤོ་བ་དང་ཁ་སྣོན་བྱེད་པ་སོགས་འགོག་ཅིང་རྒོལ་བའི་དམག་འཁྲུག་བྱེད་སྟངས་ཤིག་གོ །
འགོག་རྫས,མིའམ་དུད་འགྲོའི་ཁྲག་གི་དྭངས་མའི་ནང་དུ་ནད་སྐྱེད་སྲིན་བུའམ་ནད་འབུ་ཞུགས་པ་ལས་བྱུང་པའི་ནད་དུག་དང་ནད་སྲིན་དག་འཇོམས་པ་དང་འགོག་པའི་ནུས་པ་ལྡན་པའི་སྤྲི་དཀར་རང་བཞིན་གྱི་རྫས་ཤིག་གོ །
འགོག་སྒྱུར་ཆས,གློག་འགོག་ཆེ་ཆུང་སྒྱུར་བྱེད་ཀྱི་བསྒྲིག་ཆས་ཤིག་སྟེ། གློག་ལམ་གྱི་ནང་དུ་སྤྲད་ན་གློག་རྒྱུན་ཆེ་ཆུང་སྙོམ་སྒྲིག་བྱེད་པ་སོགས་ཀྱི་བྱེད་ལས་ཅན་ཞིག་གོ །
འགོད་པ,ཚགས་པར་དང་དུས་དེབ་སོགས་ཀྱི་ཐོག་ཏུ་འགོད་པའོ། །
འགྱངས་ཆད,ཁྲལ་དངུལ་སོགས་གཏན་འཁེལ་གྱི་དུས་ཚོད་ལས་འགྱངས་པའི་དབང་གིས་ལྷག་པོ་སྤྲད་དགོས་པའི་ཆད་གཅོད་ཀྱི་དངུལ་ལོ། །
འགྱིག་ཀྲུམ,བརླ་ཀྲུམ་འགྱིག་ཤུབས་སུ་བླུགས་ནས་བཟོས་པའི་ནར་མོ་རྒྱུ་མའི་དབྱིབས་ཅན་ནོ། །
འགྱིག་ཁུག,འགྱིག་ལས་བཟོས་པའི་ཁུག་མའོ། །
འགྱིག་གྲུ,འགྱིག་རྫས་ལས་བཟོས་པའི་གྲུ་ཆུང་ངུའོ། །
འགྱིག་གྲུག,འགྱིག་སྤྱིན་ལས་བཟོས་པའི་གྲུ་གུའོ། །
འགྱིག་ཐག,འགྱིག་ལས་བཟོས་པའི་ཐག་པ་ཞིག་གོ །
འགྱིག་ཐག,འགྱིག་ལས་བཟོས་པའི་ཐག་པ་སྟེ། བྱིས་པའི་རྩེད་མོ་རྩེད་བྱེད་དང་དངོས་རྫས་སྡོམ་བྱེད་ཅིག་གོ །
འགྱིག་ཐག་རྩེ་བ,མི་གཉིས་ཀྱི་རྐང་པར་འགྱིག་ཐག་བསྐོན་ཏེ་བརྒྱངས་ཤིང་གཞན་དག་དེའི་སྟེང་ནས་ཕར་ཚུར་མཆོང་ལྡིང་བྱེད་པའི་བྱིས་པའི་རྩེད་མོ་ཞིག་གོ །
འགྱིག་ཐམ,འགྱིག་ལས་བཟོས་པའི་ཐམ་གའོ། །
འགྱིག་དབྱུག,འགྱིག་ལས་བཟོས་པའི་དབྱུག་པའོ། །
འགྱིག་བུམ། འགྱིག་དམ,སྤོས་འགྱིག་ལས་བཟོས་པའི་དམ་བིའོ། །
འགྱིག་མདའ,འགྱིག་ཐག་གི་ཤུགས་ལ་བརྟེན་ནས་རྡེའུ་འཕེན་བྱེད་ཀྱི་ཡོ་བྱད་ཅིག་གོ །
འགྱིག་ཟོམ། སྤོས་མདོང༌,སྤོས་འགྱིག་ལས་བཟོས་པའི་ཟོམ་དང་མདོང་མོའོ། །
འགྱིག་འཁོར,འགྱིག་ལས་གྲུབ་པའི་གནམ་གྲུའམ་རླངས་འཁོར་སོགས་ཀྱི་འཕང་ལོའམ་འཁོར་ལོའོ། །
འགྱིག་འཇིབ,ཆབ་ཁང་ནང་གི་མི་གཙང་བ་འདེད་བྱེད་ཀྱི་ཆེད་བཀོལ་ཡོ་བྱད་ཅིག་གོ །
འགྱིག་འདམ,འདམ་ལྟར་བརྫིས་ཏེ་གཟུགས་དབྱིབས་སྣ་ཚོགས་བཅའ་ཆོག་པའི་འགྱིག་རྫས་འདམ་གྱི་རྣམ་པ་ཅན་ཞིག་གོ །
འགྱིག་འཕང་འདྲུད་འཁོར,འགྱིག་འཕང་ཅན་གྱི་འདྲུད་འཁོར་རོ། །
འགྱིག་འཚང༌,འགྱིག་སྤྱིན་ལས་བཟོས་པའི་བུ་ག་སོགས་ཀྱི་ཁ་འཚང་བྱེད་དམ་གཅོད་བྱེད་དོ། །
འགྱིག་རས,འགྱིག་གཙོ་བོར་གྱུར་པའི་ཐང་ཆུ་དང་སྣུམ་ཞག་སོགས་རྫས་འགྱུར་ཀྱི་དངོས་པོ་བསྲེས་ནས་རས་ཀྱི་སྟེང་དུ་བྱུགས་པའི་རྨ་རས་སོགས་སྦྱོར་བྱེད་ཅིག་གོ །
འགྱིག་རྩབ། སྲུབ་སྦྱོར,དངོས་པོ་ཉིས་ཀྱི་སྲུབ་ཀ་ནས་ཆུ་དང་མཁའ་དབུགས་སོགས་མི་འཆོར་བར་བྱེད་པའི་འགྱིག་གི་རྩབ་བོ། །
འགལ་ཚིག,འགལ་བ་གཉིས་ལྷན་ཅིག་ཏུ་འདུ་བའི་བརྗོད་གཞི་ཅན་ཏེ། དཔེར་ན། བདག་གི་ཚིག་འདི་ནི་རྫུན་ནོ་ཞེས་བརྗོད་པ་ན། བརྗོད་པ་དེ་བདེན་ན་ཚིག་དེ་རྫུན་ཡིན་པ་དང༌། ཚིག་དེ་བདེན་པ་ཡིན་ན་བརྗོད་པ་དེ་རྫུན་པ་ཡིན་པ་ལྟ་བུའོ་ཞེས་ཟེར་རོ། །
འགུགས་ནུས,གཞན་གྱི་དངོས་རྫས་སམ་ནུས་པའམ་སེམས་ཀྱི་དམིགས་པ་སོགས་ཚུར་འགུགས་པར་བྱེད་པའི་ནུས་པའོ། །
འགུགས་འབེབས,ལྒང་ལི་དང་སྒྲོ་བཟེད་དང་འཕེན་འཕངས་སྤོ་ལོ་སོགས་སྟེང་ནས་ཐུར་དུ་ཤུགས་ཀྱིས་བརྡེགས་ཏེ་ཕར་ཕྱོགས་སུ་འཕེན་ཚུལ་ཞིག་གཽ །
འགུགས་ཡིག,ཁྲིམས་འཛིན་སྡེ་ཚན་གྱི་གྱོད་དང་འབྲེལ་བ་ཡོད་པའི་མིར་འབོད་བརྡ་གཏོང་བའི་ཡིག་ཆའོ། །
འགུལ་ཁུངས,ས་ཡོམ་གྱི་ཚེ་སའི་གོ་ལའི་ནང་གི་གཡོ་འགུལ་འབྱུང་བའི་གནས་སོ། །
འགུལ་ནད,གཞོན་ནུ་དག་གི་ཀླད་པའི་སྙོམ་སྒྲིག་གི་ནུས་པའི་ཆ་ཤས་ཉམས་པའི་ནད་ཅིག་ཡིན་ཏེ། མངོན་རྟགས་ནི་རིག་པ་རྣལ་ལ་མི་འབབ་པ་དང་འགུལ་རྒྱུག་ལ་ཤིན་ཏུ་དགའ་བ་དང་རང་འཇུན་གྱི་ནུས་པ་ཞན་པ་བཅས་འབྱུང་མོད། ཤེད་བྱེ་བར་གྱུར་པ་ན་ཕལ་ཆེར་ཞིག་ངང་ངམ་ཤུགས་ཀྱིས་མེད་པར་འགྱུར་རོ། །
འགུལ་ནུས,དངོས་པོ་རྣམས་ངོ་བོ་འགྱུར་མེད་ཀྱི་འགུལ་བསྐྱོད་བྱས་པ་ལས་བྱུང་བའི་ནུས་པ་སྟེ། དེའི་ཆེ་ཆུང་གི་ཚད་ནི་གང་འགུལ་བསྐྱོད་བྱ་བའི་དངོས་པོ་དེའི་སྤུས་ཀ་དང་འགྲོས་ཚད་རང་གྲངས་ཉིས་བསྒྱུར་བྱས་པའི་བསགས་གྲངས་ཀྱི་ཉིས་ཆའི་གཅིག་གོ །
འགུལ་ནུས་མཚོན་ཆ,འཕངས་ན་འགྲོས་མྱུར་བའི་སྒྱུར་མདའ་འགོག་བྱེད་ཀྱི་མདེལ་ཞིག་གོ །
འགུལ་བརྙན,འགུལ་རིས་དང་རབ་བཏགས་རི་མོ་གཉིས་ཟུང་འབྲེལ་བྱས་པའི་འགུལ་རིས་གློག་བརྙན་ནམ་མུ་འབྲེལ་གློག་བརྙན་ནོ། །
འགུལ་བསྐྱོད,གཞི་ཁྱོན་རྒྱ་ཆེ་བའི་མང་ཚོགས་ཀྱི་འགུལ་བསྐྱོད་དོ། །
འགུལ་བསྐྱོད,དམིགས་ཡུལ་གང་རུང་ཞིག་འགྲུབ་པའི་ཕྱིར་དུ་གཡོ་འགུལ་ལམ་བྱ་བའོ། །
འགུལ་རིམ,ས་འགུལ་གྱི་འགུལ་ཁུངས་ལས་བཀྱེས་པའི་འདར་ཚད་དམ་འགུལ་ཚད་ཀྱྀ་རིམ་པ་སྟེ། དེ་ལ་རིམ་པ་༠ནས་༩བར་དུ་དབྱེ་ཞིང་རིམ་པ ༢.༥ མན་གྱི་ས་འགུལ་མི་རྣམས་ཀྱིས་ཚོར་མི་ནུས་ལ། རིམ་པ ༢.༥ ཡན་གྱི་ས་འགུལ་མི་རྣམས་ཀྱིས་ཚོར་བ་ཙམ་དང༌། རིམ་པ ༥ ཡན་ཆད་གྱི་ས་འགུལ་གྱིས་ས་གཞིའི་ངོས་སུ་གཏོར་བཤིག་གི་ནུས་པ་བསྐྱེད་དོ། །
འགུལ་རིས,དུས་ཚོད་ངེས་ཅན་ཞིག་གི་ནང་དུ་མུ་མཐུད་དེ་རི་མོའི་ཚོགས་པ་དག་གོ་རིམ་བཞིན་འཆར་ཞིང་འགུལ་བ་ལྟར་སྣང་བའི་རི་མོའི་རྣམ་པ་ཞིག་གོ །
འགུལ་རིས,འགུལ་རིས་གློག་བརྙན་ནོ། །
འགུལ་རིས་གློག་བརྙན,མི་དང་དངོས་པོའི་གཟུགས་རིས་རྣམས་དུམ་བུ་ཆུང་ངུར་བགོས་རྗེས་བརྙན་འབེབས་འཕྲུལ་ཆས་ཀྱིས་གཅིག་ཏུ་སྦྲེལ་ཏེ་པར་དུ་བླངས་ནས་གཡོ་ཞིང་འགུལ་བའི་རྣམ་པ་འཆར་བའི་མཛེས་རྩལ་གློག་བརྙན་ཞིག་གོ །
འགུལ་རླབས,ས་ཡོམ་གྱི་ཚེ་ན་འཁྱིལ་ཆུའི་ནང་དུ་རྡོ་འཕངས་པའི་བྱུང་བའི་རླབས་རིས་བཞིན་དུ་འབྱུང་བའི་ས་གཞི་གཡོ་བའི་རྣམ་པ་ཞིག་གོ །
འགུལ་ལྟེ,ས་ཡོམ་བྱུང་ཚེ་འགུལ་ཁུངས་ཀྱི་སྟེང་ཐད་ས་ངོས་ལ་འགུལ་དཀྱིལ་ཞེས་བྱ་སྟེ་འདི་ནི་ས་འགུལ་གྱི་གནོད་པ་ཚབས་ཆེན་ཐེབས་པའི་གནས་སོ། །
འགུལ་སྐྱོད,ལུས་ཀྱི་འགུལ་བསྐྱོད་དང་བྱ་བའོ། །
འགུལ་སྙིང་པར་རིས,སྙིང་གཡོ་འགུལ་བྱེད་བཞིན་པའི་པར་རིས་སོ། །
འགེབ་སྲུང༌,མི་ངན་ནམ་བྱ་ངན་འགེབ་ཅིང་སྲུང་བར་བྱེད་པའི་ཚུལ་མིན་གྱི་བྱ་སྤྱོད་དོ། །
འགེབ་སྲུང་དབང་ཆ,ཆབ་སྲིད་ཀྱི་རྐྱེན་དབང་གིས་སྐྱབས་བཅོལ་དུ་འོངས་པའི་ཕྱི་རྒྱལ་གྱི་མི་ལ་རྒྱལ་ཁབ་ཀྱིས་རང་གི་མངའ་ཁོངས་སུ་འདུག་ཆོག་པའི་གནང་བ་སྦྱིན་པའི་དབང་ཆའོ། །
འགོ་ནད,གཞན་ལ་འགོ་བར་འགྱུར་བའི་ནད་རིགས་སོ། །
འགྱིག་རྫས,མུ་ཟིའི་འདུལ་སྦྱོར་ལས་བྱུང་བའི་འགྱིག་རིགས་ཀྱི་སྤྱི་མིང་ངོ༌། །
འགྱིག་ལག་ཤུབས,འགྱིག་ལས་བཟོས་པའི་ལག་ཤུབས་ཤིག་གོ །
འགྱིག་ལྷམ,༡ ལྷམ་མཐིལ་འགྱིག་ལས་བྱས་པའི་རས་ལྷམ་དང༌། ༢ འགྱིག་ལས་བྱས་པའི་ལྷམ་མོ། །
འགྱིག་ཤིང༌,ཤིང་ཆེན་གྱི་རིགས། ཡལ་ག་ཕྲ་ལ་རིང་བ། ལོ་མ་འཇོང་རིང༌། མེ་ཏོག་དཀར་པོ་དྲི་བསུང་མནམ་པ། འབྲས་བུ་ཟླུམ་སྒོང་ཐོགས་པ། ཚི་སྤྱིན་འོ་མ་ལྟ་བུ་འབབ་པ་རང་བྱུང་འགྱིག་རྫས་ཀྱི་རྒྱུ་ཆ་གཙོ་བོ་ཞིག་གོ །
འགྱིག་སོབ,འགྱིག་ལས་བཟོས་པའི་མཚོ་བལ་དང་འདྲ་བའི་རྒྱུ་ཆ་སོབ་མོ་ཞིག་གོ །
འགྱིག་སོབ་གདན། སོབ་འབོལ,འགྱིག་སོབ་ཀྱི་འབོལ་གདན་ནོ། །
འགྱིག་སོབ་དོང༌,མཐོ་མཆོང་ལུས་རྩལ་པ་ས་ཐོག་ཏུ་ལྷུང་སྐབས་ལུས་སྐྱོབ་པར་བྱེད་པའི་འགྱིག་སོབ་ཀྱི་འབོལ་གདན་ཞིག་གོ །
འགྱིག་སྐུད,སྐྲ་སོགས་སྡོམ་བྱེད་འགྱིག་སྤྱིན་གྱི་སྐུད་པའོ། །
འགྱིག་སྦུག,འགྱིག་ལས་བཟོས་པའི་སྦུ་གུའོ། །
འགྱིག་སྦུག,འགྱིག་རྫས་ལས་བཟོས་པའི་སྦུ་གུའོ། །
འགྱིག་སྦུག,འགྱིག་ལས་བཟོས་པའི་སྦུ་གུའོ། །
འགྱིག,ཤིང་སྡོང་ལས་བྱུང་བའི་རང་བྱུང་གི་འགྱིག་དང༌། རྫས་འགྱུར་འདྲེས་སྦྱོར་ལས་བྱུང་བའི་འགྱིག་གཉིས་ཏེ། རླངས་འཁོར་གྱི་འཕང་ལོ་དང་འགྱིག་ལྷམ་སོགས་ཀྱི་རྒྱུ་ཆ་ཞིག་གོ །
འགྱུར་ཁུགས་གཙོ་བོ། གཙོ་དབྱངས,དབྱངས་རྟ་གཙོ་བོ་སྟེ། དབྱངས་ཁག་མང་པོའི་གླུ་དབྱངས་དང་རོལ་དབྱངས་ཀྱི་ཁྲོད་དུ་དབྱངས་ཁག་གཙོ་བོའི་མིང་ཡིན་ལ་དབྱངས་ཁག་གཞན་དག་གིས་དེ་ལ་རམ་འདེགས་སམ་ཟུར་སྐྱོར་གྱི་གྲོགས་བྱེད་དོ། །
འགྱུར་ཉམས,ཡི་གེ་བསྒྱུར་པའི་ཚིག་དོན་གྱི་ཉམས་སོ། །
འགྱུར་བྱུང༌,༡ དངོས་ཁམས་ཀྱི་འགྱུར་བྱུང་སྟེ། ལུས་ཕྱི་ནང་ལ་ཕོག་ཐུག་གམ་ཟུག་སློང་སོགས་ཀྱི་རྐྱེན་བྱས་ཏེ་འགྱུར་ལྡོག་གམ་འགུལ་བསྐྱོད་བསླངས་པ་དང༌། ༢ རྫས་འགྱུར་གྱི་འགྱུར་བྱུང་སྟེ། སྨན་སོགས་ཀྱི་ཞོར་གནོད་ལས་བྱུང་བའི་ལུས་ཁམས་ཀྱི་གནོད་པ་སོགས་སོ། །
འགྱུར་མེད་ཚད་གཞི,གཏན་ཏུ་ཁེལ་ཞིང་ཁ་གསལ་བའི་རེ་འདོད་ནན་མོ་བཏོན་ཡོད་པའི་བསྒྱུར་བཅོས་བྱ་མི་རུང་བའི་ཚད་གཞིའོ། །
འགྱུར་མེད་རིན་གོང༌,འགྱུར་ལྡོག་མེད་པའི་གཏན་ཆགས་ཀྱི་རིན་གོང་ངོ༌། །
འགྱུར་ཡིག,བསྒྱུར་ཟིན་པའི་ཡི་གེའོ། །
འགྱུར་རྟེན,ཁ་དན་དང་གན་རྒྱ་སོགས་མི་འགྱུར་བའི་ཆེད་དུ་ཕ་རོལ་པོ་ལ་སྒོར་གྲངས་ངེས་ཅན་ཞིག་སྤྲོད་པའོ། །
འགྱུར་རྡོ,གནའ་རབས་སྐྱེ་དངོས་ཀྱི་ཕུང་པོའམ་རྗེས་ཤུལ་སོགས་ས་འོག་ནས་ཡུན་རིང་པོ་འགོར་ཏེ། སྲ་ཞིང་མཁྲེགས་པར་གྱུར་པའི་དངོས་པོའོ། །
འགྱུར་སྐུལ,དངོས་པོ་འགའ་ཞིག་གི་རྫས་འགྱུར་གྱི་འགྱུར་བ་ཇེ་མྱུར་དུ་གཏོང་བའོ། །
འགྱུར་སྐུལ་རྫས། འགྱུར་རྐྱེན,༡ རང་ཉིད་ཀྱི་ངོ་བོ་མི་འགྱུར་བར་རྫས་འགྱུར་ལ་མྱུར་དུ་འགྱུར་ལྡོག་འབྱུང་དུ་འཇུག་པའི་རྫས་ཤིག་དང༌། ༢ བྱ་དངོས་ལ་འགྱུར་ལྡོག་འབྱུང་བར་བྱེད་པའི་རྒྱུ་རྐྱེན་ནོ། །
འགྱུར་སྐྱེ,གྲུབ་སྟངས་སླ་བའི་འདྲེས་འགྱུར་རྫས་ཀྱི་ནང་གི་རྡུལ་ཕྲན་ནམ་རྡུལ་ཕྲན་གྱི་ཚོགས་པ་དག་རྡུལ་ཕྲན་ནམ་རྡུལ་ཕྲན་གྱི་ཚོགས་པ་གཞན་ཞིག་གིས་བརྗེས་ནས་གྲུབ་སྟངས་འཛིངས་པའི་འདྲེས་རྫས་སུ་འགྱུར་བའོ། །
འགྱུར་སྐྱེས,གྲུབ་སྟངས་སླ་བའི་འདྲེས་རྫས་ཀྱི་ནང་གི་རྡུལ་ཕྲན་ནམ་རྡུལ་ཕྲན་གྱི་ཕུང་པོ་དག་རྡུལ་ཕྲན་ནམ་རྡུལ་ཕྲན་གྱི་ཕུང་པོ་གཞན་དག་གིས་བརྗེས་པ་ལས་བྱུང་བའི་གྲུབ་སྟངས་འཛིངས་པའི་འདྲེས་རྫས་སོ། །
འགྲམ་ལྕིབས,ཆུ་གནས་སྲོག་ཆགས་ལ་ལའི་དབུགས་འབྱིན་རྔུབ་བྱེད་པ་དང་ཆུའི་ཁྲོད་ཀྱི་འཚོ་རླུང་ལེན་པར་བྱེད་པ་སྟེ། སྤྱིར་བཏང་སྒྲོ་ཡབ་ཀྱི་རྣམ་པ་དང་འདྲ་བ་ཞིག་གོ །
འགྲམ་ཤ་བྱིལ་བ,མཛུབ་མོས་རང་གི་འགྲམ་ཤར་བྱིལ་བྱིལ་བྱས་ནས་ཕ་རོལ་པོ་ལ་ཁྱོད་ཀྱིས་ངོ་ཚ་མི་ཤེས་སོ་ཞེས་པའི་བརྡ་སྟོན་ཚུལ་ཞིག་གོ །
འགྲམ་སོ,ཁ་སྦུག་ནང་གི་རྒྱབ་འགྲམ་གཉིས་སུ་སྐྱེས་པའི་སོ་རྐང་ཅུང་རགས་ལ་སོ་རྩེའི་ངོས་སུ་འབུར་འབྲུམ་མངོན་པའི་ཟས་སོགས་ལྡད་བྱེད་དེ། མི་ལ་དེ་འདྲའི་འགྲམ་སོ་སྟེང་འོག་དྲུག་རེ་ཡོད་དོ། །
འགྲིག་གཞོང༌,འགྲིག་འདེད་སའི་གཞོང་བའོ། །
འགྲིག་ཞེན་པ,འགྲིག་འདེད་པའམ་འདེད་པར་ལྟ་བ་ལ་ཞེན་ཆགས་ཆེ་བའི་མིའོ། །
འགྲིག་ཤོ,ཤོ་བྱང་བརྒྱ་དང་སོ་དྲུག་ཡོད་པའི་མི་བཞིས་རྩེ་རྒྱུའི་ཤོ་ཞིག་གོ །
འགྲིག་སྡེ,འགྲིག་འདེད་མཁན་དག་གིས་གྲུབ་པའི་སྡེའམ་ཚོགས་སོ། །
འགྲིམ་འགྲུལ,འགྲུལ་པ་དང་དངོས་རྫས་རྣམས་ཡུལ་གཞན་དུ་སྐྱེལ་ཞིང་འདྲེན་པའོ། །
འགྲིམ་འགྲུལ་ཉེན་རྟོག་པ། འགྲིམ་རྟོག་པ,འགྲིམ་འགྲུལ་གྱི་སྒྲིགས་ལམ་སྲུང་སྐྱོང་ལ་འགན་འཁུར་བྱེད་པའི་ཉེན་རྟོག་པའོ། །
འགྲིམ་འགྲུལ་བརྡ་རྟགས,གཞུང་ལམ་དུ་འགྲིམ་འགྲུལ་དོ་དམ་གྱི་བརྡ་གསལ་བར་སྟོན་པའི་འོད་དང་གློག་དང་སྒྲ་སྐད་དང་བཀོད་འདོམས་ལག་བརྡ་དང་ཡི་གེ་དང་རི་མོ་སོགས་ཀྱི་རྟགས་མཚན་ནོ། །
འགྲིམ་འགྲུལ་བརྡ་སྒྲོན,གཞུང་ལམ་གྱི་མདོ་སོགས་སུ་བཀོད་པའི་མི་དང་ཐེག་འཁོར་ལ་བཀོད་འདོམས་བྱེད་ཅིང་འགྲིམ་འགྲུལ་དོ་དམ་གྱི་ནུས་པ་ལྡན་པའི་དམར་ལྗང་སེར་པོའི་མདོག་ལྡན་གྱི་གློག་སྒྲོན་ནོ། །
འགྲིམ་འགྲུལ་མཚོན་རྟགས,གཞུང་ལམ་དང་ཟམ་ཁ་སོགས་སུ་བཀོད་པའི་ཡི་གེའམ་རི་མོ་སྟེ། ལམ་འཁྲིད་དང་ཚོད་འཛིན་ཉེན་བརྡ་དང་གནས་ཚུལ་སོགས་མཚོན་པར་བྱེད་པའོ། །
འགྲིམ་འགྲུལ་ཞབས་ཞུ,སྐྱེལ་འདྲེན་ལས་རིགས་ཀྱི་ཞབས་འདེགས་བྱ་བའོ། །
འགྲིམ་འགྲུལ་འཚང་འགག,རླངས་འཁོར་མང་དྲགས་པ་སོགས་ཀྱིས་ལམ་འགག་སྟེ་དུས་ཐོག་ཏུ་བགྲོད་མི་ཐུབ་པའོ། །
འགྲིམ་རོགས་བྱེད་པ,གཞན་ལ་རོགས་བྱས་ནས་ལྟ་སྐོར་ལྗོངས་རྒྱུར་འགྲིམ་ཞིང་འགྲོ་བའོ། །
འགྲིམ་སྒྲིགས,འགྲིམ་འགྲུལ་གྱི་སྐབས་སུ་ཐམས་ཅད་ཀྱིས་བསྲུང་བར་བྱ་དགོས་པའི་སྒྲིགས་ལམ་སྲོལ་ཡིག་གོ །
འགྲིལ་འབྱུག,གྱང་ངོས་སོགས་སུ་འགྲིལ་ཏེ་དཀར་རྩི་འབྱུག་བྱེད་ཀྱི་ལག་ཆ་ཞིག་གོ །
འགྲིལ་རིལ,ངར་ལྕགས་ལས་བཟོས་པའི་ཟླུམ་དབྱིབས་ཅན་གྱི་ལྷུ་ལག་ཅིག་གོ །
འགྲུབ་རུང་ཅན,འཆར་གཞི་དང་ཐབས་ཇུས་སོགས་དངོས་སུ་ལག་བསྟར་བྱེད་ཆོག་པའམ་འགྲུབ་རུང་བའི་རང་བཞིན་ནོ། །
འགྲུལ་ཁང༌,འགྲུལ་ཁང་གི་འགྲེལ་བར་ལྟོས།
འགྲུལ་ཁང༌,འགྲུལ་པ་ཞག་སྡོད་བྱ་སའི་ཁང་པའོ། །
འགྱུར། སྒྱུར,དངོས་པོ་དང་བྱ་བའི་ངོ་བོའམ་བྱེད་ནུས་ཕན་འབྲས་སོགས་གཅིག་ནས་ཅིག་ཤོས་སུ་འཕོ་བ་དང་འཕོ་བར་བྱེད་པའོ། །
འགྱོག་བྱམས། ཁྱོགས,སྨན་ཁང་དང་དམག་དཔུང་དུ་ནད་པ་དང་རྨས་མ་འདེགས་སྐྱེལ་བྱེད་པའི་ཡོ་བྱད་ཅིག་སྟེ། སྨྱུག་མ་དང་ཤིང་ལྕགས་ཅི་རིགས་ལས་བཟོས་པའི་འདེགས་ཁྲི་བར་དུ་རས་མཐུག་པོའམ་ཐག་པས་སྦྲེལ་བའི་འདོ་ལི་ཞིག་གོ །
འགྱོག་མདའ། འཇའ་དབྱུག,སྣེ་མོ་རྡོ་ལ་བཀན་པ་སོགས་ཕྱིའི་ཤུགས་ལ་བརྟེན་ནས་ཁང་པའི་ཀ་བ་སོགས་ཀྱི་ལྗིད་འདེགས་འབེབས་བྱེད་པའི་ཤིང་སོགས་ཀྱི་དབྱུག་པ་རིང་པོའོ། །
འགྱོག་རྟེན,རླངས་འཁོར་སོགས་དངོས་པོ་ལྕི་བ་དག་འོག་ནས་ཡར་བརྟེན་ཏེ་འགྱོག་བྱེད་ཀྱི་ལག་ཆ་ཞིག་གོ །
འགྱོད་བཤགས,སྔར་བྱས་ཀྱི་ཉེས་པར་འགྱོད་སེམས་ཀྱིས་བཤགས་པ་བྱེད་པའོ། །
འགྲན་གྲུ,གྲུ་འགྲན་དུ་བཀོལ་བར་བྱ་བའི་གྲུ་ཆུང་གི་རིགས་སོ། །
འགྲན་བབས,འགྲན་བསྡུར་གྱི་གནས་བབས་སོ། །
འགྲན་བསྡུར,ལུས་རྩལ་དང་ཐོན་སྐྱེད་སློབ་སྦྱོང་སོགས་ཀྱི་སྐབས་སུ་ནུས་པ་དང་ལག་རྩལ་སོགས་བསྡུར་བའོ། །
འགྲན་མི། བཀྲབས་མི,མི་མང་པོའི་ཁྲོད་ནས་བདམ་གསེས་སམ་བཀྲབས་ནས་ཐོན་པའི་འགྲན་བསྡུར་གྱི་འོས་མིའོ། །
འགྲན་ཚན,ལུས་རྩལ་བྱེད་སྒོའི་ནང་གི་འགྲན་སྡུར་གྱི་རྣམ་གྲངས་དག་གོ །
འགྲན་ཞུགས,འགྲན་བསྡུར་དུ་ཞུགས་པའོ། །
འགྲན་ཞུགས་བཀྲབས་མི,འགྲན་སྡུར་དུ་ཞུགས་པར་བཀྲབས་པའི་མི་སྣའོ། །
འགྲན་འཁོར,བང་འགྲན་དུ་བཀོལ་བར་བྱ་བའི་རླངས་འཁོར་རོ། །
འགྲན་རྩོད,ཕྱོགས་གཉིས་སམ་དུ་མས་རང་གི་ཁེ་ཕན་གྱི་ཆེད་དུ་སོ་སོའི་ནུས་པ་ལ་བརྟེན་ནས་རྒྱལ་ཁ་རྩོད་པའི་རང་བཞིན་ཅན་ནོ། །
འགྲན་སྟེགས,༡ སྔར་དྲག་རྩལ་འགྲན་པའི་སྟེགས་བུ་དང༌། ༢ དེང་སྐབས་འགྲན་སྟེགས་བཤམ་ཞེས་གཞན་ལ་འགྲན་རྩོད་བྱ་རྒྱུ་མཚོན་པར་བྱེད་པའོ། །
འགྲན་སྲོལ,འགྲན་བསྡུར་དང་འབྲེལ་བའི་སྒྲིགས་སྲོལ་གཏན་འབེབས་དང་བཀོད་བསྒྲིགས་རྣམས་སོ། །
འགྲན་སློང༌,༡ གཞན་ལ་དམག་འཁྲུག་སློང་བ་དང༌། ༢ འགྲན་བསྡུར་གྱི་མགོ་སློང་བའོ། །
འགྲམ་ཁོག,མིའི་གདོང་གི་ཡ་མགལ་དང་མ་མགལ་གྱི་ཕྲད་མཚམས་ཏེ་མཁུར་བ་དང་མ་ནེའི་བར་གྱི་འགྲམ་པའི་ཁོག་གོ །
འགྲམ་ཐིག,གྲུག་ཐང་སོགས་ཀྱི་འགྲམ་གཉིས་ཀྱི་མཚམས་སུ་བཏབ་པའི་ཐིག་གཽ །
འགྲམ་རྟགས,བྱེ་མ་དང་བྲག་རྡོ་ལས་བཤོལ་དགོས་པ་སོགས་ཤེས་པའི་ཆེད་དུ་ཆུའི་འགྲམ་ངོགས་སུ་བཙུགས་པའི་གྲུ་གཟིངས་ཀྱི་ལམ་རྟགས་སོ། །
འགྲུལ་ཁང༌,འགྲུལ་ཁང་གི་འགྲེལ་བར་ལྟོས།
འགྲུལ་ཁང༌,འགྲུལ་པ་ཞག་སྡོད་བྱ་སའི་ཁང་པའོ། །
འགྲུལ་གཟིངས། མགྲོན་གྲུ,འགྲུལ་པ་སྐྱེལ་བསུ་བྱེད་པའི་གྲུ་གཟིངས་སོ། །
འགྲུལ་བྱ,དུས་བྱའི་རིགས་གནས་གཞན་དུ་སྤོ་བའི་ཚེ་ས་དེར་དགུན་དུས་མི་སྐྱེལ་བར་གནས་སྐབས་སུ་སྡོད་པ་སྟེ། ས་དེར་ལྟོས་ནས་འགྲུལ་བྱ་ཞེས་ཟེར་རོ། །
འགྲུལ་འཁྲབ,༡ ཆེད་ལས་འཁྲབ་སྟོན་པ་གནས་སྐབས་སུ་རང་གི་ཆེད་ལས་མ་ཡིན་པའི་ཆེད་ལས་གཞན་ལ་ཞུགས་ནས་འཁྲབ་སྟོན་བྱེད་པ་དང༌། ༢ རང་ས་གནས་དང་རང་སྡེ་ཁག་གི་མ་ཡིན་པའི་འཁྲབ་སྟོན་པས་གནས་སྐབས་ཙམ་ལ་ས་དེ་རུ་འཁྲབ་སྟོན་བྱེད་པ་ལའང་གོའོ། །
འགྲུལ་འཛིན,འགྲུལ་པ་རྣམས་རླངས་འཁོར་དང་མཚོ་གྲུ་དང་གནམ་གྲུ་སོགས་སུ་འདུག་བྱེད་ཀྱི་འཛིན་ཡིག་གོ །
འགྲུལ་ཤག,མགྲོན་པོ་འདུག་སའི་ཁང་པའོ། །
འགྲེམ་བརྡ,འཕྲིན་གསར་དང་དུས་དེབ་དང་བརྙན་འཕྲིན་དང་རྒྱང་སྒྲོག སྦྱར་ཡིག་སོགས་སྤྱད་ནས་མི་མང་ལ་ཚོང་རྫས་དང༌། ཞབས་ཞུའི་ནང་དོན་དང་རོལ་རྩེད་དང་ལུས་རྩལ་གྱི་ལེ་ཚན་སོགས་མཚམས་སྦྱོར་བྱེད་པའི་དྲིལ་བསྒྲགས་ཀྱི་རྣམ་པ་ཞིག་གོ །
འགྲེམ་བརྡ་པ,འགྲེམ་བརྡ་གཏོང་མཁན་གྱི་མིའོ། །
འགྲེམ་བརྡའི་བདག་པོ,གཏང་བྱའི་དངོས་ཟོང་གི་བདག་པོའམ་འགྲེམ་བརྡ་གཏོང་དུ་འཇུག་མཁན་ནོ། །
འགྲེམ་བསྒྲགས,རྒྱལ་ཁབ་ལས་ཁུངས་ཀྱི་མི་རྣམས་ཀྱིས་ཤེས་དགོས་པའམ་བརྩི་སྲུང་བྱེད་དགོས་པའི་དོན་དག་ཁྱབ་སྒྲོག་བྱེད་པའི་གཞུང་ཡིག་གི་རྣམ་པ་ཞིག་གོ །
འགྲེམ་འཚོང་པ,ཟེར་སྡེར་དང་དཔེ་ཆ་སོགས་འགྲེམ་སྤེལ་དང་སྡེབ་འཚོང་བྱེད་མཁན་ནོ།།
འགྲེམ་ཡིག,མི་ཚོགས་ནང་དུ་འགྲེམ་པའི་དྲིལ་བསྒྲགས་ཡི་གེའོ། །
འགྲེལ་བརྗོད,ནང་དོན་རྣམས་བཀྲལ་ཏེ་ཅུང་རྒྱས་པར་འཆད་པའོ། །
འགྲེལ་བཤད། རྒྱུ་མཚན་འཆད་པ,དབྱེ་འབྱེད་གསལ་བཤད་དང་རྒྱུ་མཚན་བརྗོད་པའོ། །
འགྲོ་འོང་འབྲེལ་བ,ཕན་ཚུན་འགྲོ་འོང་དང་འབྲེལ་འདྲིས་སོ། །
འགྲོ་རིམ,བྱ་བ་སྒྲུབ་པའི་སྔ་ཕྱིའི་རིམ་པའོ། །
འགྲོ་ལུགས་སྒྲུབ་པ,བྱ་བ་གང་ཞིག་སྒྲུབ་པ་ལ་ཉེ་བར་མཁོ་བའི་འགྲོ་ལུགས་སམ་བརྒྱུད་རིམ་སྒྲུབ་པའོ། །
འགྲོ་ལུགས,བྱ་བ་གང་ཞིག་བསྒྲུབ་པ་ལ་ངེས་པར་བརྒྱུད་དགོས་པའི་འགྲོ་ལུགས་ཀྱི་རིམ་པ་ལ་བྱའོ། །
འགྲོ་སྟངས། འགྲོ་ཕྱོགས,བྱ་དངོས་འཕེལ་རྒྱས་སུ་འགྲོ་བའི་རྣམ་པའམ་ཁ་ཕྱོགས་སོ། །
འགྲོན་བུ,ཉ་ཕྱིས་སོགས་ཆུར་གནས་སྙི་ལུས་སྲོག་ཆགས་ཀྱི་སྤྱི་མིང་ངོ༌། །
འགྲོས་ཆོད་ཚད་ཁྲ། འགྲོས་ཁྲ,རླངས་འཁོར་སོགས་གྱི་འགྲོས་ཚད་མངོན་པའི་མྱུར་བུལ་གྱི་ཚད་ཁྲའོ། །
འགྲོས་བརྒལ,རླངས་འཁོར་སོགས་ཀྱི་འགྲོས་ཚད་གཏན་ཕབ་ཀྱི་ཚད་ལས་བརྒལ་པའོ། །
འགྲོས་བསྟུན་དོ་དམ,བྱ་དངོས་ཀྱི་འཕེལ་རྒྱས་དང་འགྱུར་ལྡོག་གི་གནས་བབ་དང་བསྟུན་ནས་དོ་དམ་བྱེད་སྟངས་ཤིག་གོ །
འགྲོས་ཚད། བང་ཚད,དངོས་པོ་གང་རུང་ཞིག་གནས་གཅིག་ནས་གནས་གཞན་དུ་འཕོ་བའི་མྱུར་ཚད་དོ། །
འགྲོས་འགྲན,ལམ་ལ་འགྲོ་སྐབས་རྐང་པ་གཉིས་དུས་གཅིག་ཏུ་ས་དང་བྲལ་མི་ཆོག་ཅིང་རྐང་པ་ས་ལ་འཁེལ་དུས་པུས་མོ་གུག་མི་ཆོག་པའི་འགྲོ་སྟངས་ཀྱི་སྒོ་ནས་ལུས་རྩལ་འགྲན་སྟངས་ཤིག་གོ །
འགྲོས་ལྡབ,རོལ་དབྱངས་ལས་དྲག་ཞན་གྱི་ཁྱད་པར་གསལ་ཞིང་འགྲོས་ཚད་ཀྱི་བར་ཐག་ཀྱང་སྙོམ་པར་བསྐྱར་ཟློས་ཀྱི་ཚུལ་དུ་བསྟུད་མར་འབྱུང་བའི་རྒྱུན་ལ་བྱ་ཞིང༌། དེ་ཉིད་དབྱངས་འགྲོས་འཇལ་བྱེད་ཀྱི་རྩིས་གཞི་ཡིན་ཏེ། དཔེར་ན། ༢/༤ ནི་བཞི་ཆའི་སྒྲ་རྟགས་འགྲོས་རྡེབ་གཅིག་ཏུ་བྱས་ཤིང༌། ཚིགས་ཁྱིམ་ཆུང་ངུ་རེ་ལ་འགྲོས་རྡེབ་གཉིས་རེ་འགྲོ་དགོས་པས་མཚོན་ནོ། །
འགྲོས་ཤད,དབྱངས་ཀྱི་འགྲོས་རྡེབ་བར་མཚམས་ཀྱི་ཤད་རྟགས་སོ། །
འཆག་པ,རང་གར་འཆམ་འཆམ་དུ་འགྲོ་བའམ་འཆག་པའོ། །
འཆང་ཟུངས,ཡོ་བྱད་རྣམས་ཀྱི་སྟེང་གི་ལག་པས་འཇུ་སའི་ཡུ་བ་སོགས་སོ། །
འཆམ་མཐུན,ཕན་ཚུན་འཆམ་ཞིང་མཐུན་པའོ། །
འཆམ་མཐུན་མཉམ་གནས,མི་དང་མིའི་བར་དུ་ཕན་ཚུན་འཆམ་ཞིང་མཐུན་པའི་སྒོ་ནས་མཉམ་དུ་གནས་པའོ། །
འཆམ་འཁོར,གླིང་ག་སོགས་སུ་སྤྲོ་འཆམ་བྱེད་པར་བཀོལ་བའི་འཁོར་ལོ་ཞིག་གོ །
འཆམ་འཁྲིད་ས་ཁྲ,སྤྲོ་འཆམ་ལམ་འཁྲིད་ཀྱི་ནུས་པ་ཐོན་པའི་ས་ཁྲའོ། །
འཆར་བྱང༌,རྩིས་འཕྲུལ་སོགས་ཀྱི་འཆར་ཤེལ་ངོས་སུ་གཟུགས་རིས་འཆར་བྱེད་ཀྱི་ནུས་པ་འདོན་པའི་བསྒྲིག་ཆས་ཤིག་གོ །
འཆར་ཚད,རྩིས་འཕྲུལ་གྱི་འཆར་ཤེལ་གྱི་རི་མོའི་རགས་ཞིབ་དང་ཚོན་ཀྱི་སྐྱ་སྣུམ་དང་མདངས་ཀྱི་གསལ་འཐིབས་སོགས་ཀྱི་བསྡུར་ཚད་དོ། །
འཆར་ཡོལ,རྩིས་འཕྲུལ་སོགས་ཀྱི་གཟུགས་བརྙན་དང་ཡིག་རིས་འཆར་སའི་གཞིའོ། །
འཆར་ལྡན་བཙའ་གསོ,མི་གྲངས་འཕར་བ་ཚོད་འཛིན་བྱེད་པའི་ཕྱིར་དུ་འཆར་གཞི་དང་ལྡན་པའི་སྒོ་ནས་ཕྲུ་གུ་བཙའ་ཞིང་གསོ་བའོ། །
འཆར་ཤེལ་ཡོངས་གསལ,པར་རིས་དང་གློག་བརྙན་སོགས་ཀྱི་བརྙན་རིས་ཀྱིས་འཆར་ཤེལ་གྱི་ཆ་གང་བར་བྱས་ཏེ་འཆར་བའོ། །
འཆར་ཤེལ,རྩིས་འཕྲུལ་གྱི་ཕྱིར་གཏོང་བསྒྲིག་ཆས་ཤིག་སྟེ། ཡི་གེ་དང་རི་མོ་སོགས་འཆར་སའོ། །
འཆར་ཤེལ,རྩིས་འཕྲུལ་དང་བརྙན་འཕྲུལ་སོགས་ཀྱི་ཡི་གེ་དང་གཟུགས་རིས་སོགས་འཆར་གཞིའི་ཤེལ་ལོ། །
འཆར་སྒྲིག,འཆར་གཞི་འགོད་ཅིང་བཀོད་སྒྲིག་བྱེད་པའོ། །
འཆར་སྲུང༌,རྩིས་འཕྲུལ་གྱི་འཆར་ཤེལ་གྱིས་བྱ་བ་མི་བྱེད་པའི་སྐབས་སུ་འཆར་ཤེལ་གྱི་ངོས་སུ་འཆར་བའི་སྲུང་སྐྱོབ་ཀྱི་བསྒྲིགས་རིམ་ཞིག་གོ །
འཆལ་སེལ,སྤྱི་ཚོགས་ཐོག་གི་འཆལ་སྤྱོད་དང་དེའི་རིགས་སུ་གྱུར་པའི་དངོས་རྫས་དག་གཙང་སེལ་བྱེད་པའོ། །
འཆི་ཕོད་རུ་ཁག,འཆི་བ་ལ་མི་སྐྲག་པའི་མིའི་ཚོགས་ལས་གྲུབ་པའི་གདོང་མཆོང་རུ་ཁག་གོ །
འཆོལ་བདག,དངུལ་ཁང་སོགས་སུ་དངུལ་འཆོལ་བའི་བདག་པོའོ། །
འཆོལ་ཨང༌,གོ་རིམ་འཁྲུགས་ཏེ་སྤྱད་དུ་མི་རུང་བར་གྱུར་པའི་ཨང་རྟགས་སོ། །
འཇག་མ,སྔོ་ལྡུམ་ལས་རྩྭ་ཡི་རིགས་ལོ་མ་ལེབ་རིང་སྡོང་བུ་རིང་ལ་རྩེ་ན་སྙེ་མ་བལ་ལྟ་བུ་ཆགས་པ་ཞིག་གོ །
འཇགས་གློག,གློག་གི་རྒྱུན་རྒྱུ་བ་མ་ཡིན་པར་རྡུལ་རྣམས་ཀྱི་ཐོག་ན་གནས་པའི་གློག་གི་ཆ་སྟེ། དཔེར་ན། གོས་ཀྱི་ཐོག་ན་མེ་སྟག་མཆེད་པ་དང་འདྲ་བའི་གློག་མངོན་པ་ལྟ་བུའོ། །
འཇབ་ཙེ། འཚིར་འཛིན,༡ ཤོག་བུ་སོགས་བར་དུ་འཚིར་ཞིང་སྡོམ་བྱེད་ཅིག་དང༌། ༢ ཁ་སྤུ་འཐོག་བྱེད་དམ་ཚེར་མ་འདོན་བྱེད་ཀྱི་ཡོ་བྱད་ཅིག་སྟེ། འཇབ་རྩེ་ཡང་ཟེར་རོ། །
འཇམ་གདུ,ཤ་གདུ་ཚུལ་ཞིག་སྟེ། ཁུ་བའི་ནང་དུ་བྲོ་རྫས་དང་སྣུམ་སོགས་མ་བླུགས་པས་རོ་འཇམ་པ་དང༌། མེ་འཇམ་པོས་དལ་བར་གདུ་བའོ། །
འཇམ་འདྲེད,གཙོ་བོ་སྣུམ་གྱི་བྱེད་ལས་ལ་བརྟེན་ནས་ལྕགས་སོགས་དངོས་པོ་ཕན་ཚུན་བརྡར་བའི་རྩུབ་ཤུགས་ཇེ་ཆུང་དུ་བཏང་ནས་འཇམ་འདྲེད་བྱེད་པའོ། །
འཇམ་ཤོག,དཀར་ཞིང་འཇམ་ལ་སྲ་མཁྲེགས་ཅན་གྱི་ཤོག་བུ་ཞིག་གོ །
འཇམ་སྙན་རོལ་དབྱངས། འཇམ་རོལ,སྲོལ་རྒྱུན་ལྟར་སྡེབ་སྒྲིག་བྱས་པའི་དབྱངས་འགྲོས་ལྷོད་ཅིང་མྱུར་ལ་དབྱངས་རྟ་སྙན་ཞིང་འཇེབས་པའི་རོལ་དབྱངས་ཀྱི་རིགས་ཤིག་གོ །
འཇམ་སྡོད,རེ་འདོད་གང་ཞིག་འགྲུབ་ཆེད་དམ་ངོ་རྒོལ་གྱི་ཆེད་དུ་གནས་གཅིག་ཏུ་ངག་བཅད་ནས་དུས་ཡུན་རིང་པོར་ཙོག་པུར་འདུག་པའོ། །
འཇའ་ཚོན,རླངས་པ་དང་སྤྲིན་པར་ཉི་འོད་ཕོག་པ་ལས་མཁའ་དབྱིངས་སུ་འཆར་བའི་ཁ་དོག་སྣ་ཚོགས་ཅན་གྱི་སྣང་བའོ། །
འཇའ་ཚོན་གློག་སྒྲོན། འཇའ་སྒྲོན,ཁ་དོག་སྣ་ཚོགས་བཀྲ་བའི་འཇའ་ཚོན་ལྟ་བུའི་གློག་སྒྲོན་ནོ། །
འཇའ་ཤིང༌,ལྗིད་ལྡན་གྱི་དངོས་པོ་འགྱོག་པའམ་སྤོ་ཞིང་སྒྱུར་བར་བྱེད་པའི་རྩེ་ལེབ་མོ་ཅན་གྱི་ལྕགས་སམ་ཤིང་གི་འཇའ་དབྱུག་གོ །
འཇའ་སྐྱི,མིག་འབྲས་ཀྱི་མདུན་ངོས་ན་མདོག་རྒྱུ་འདུས་པའི་སྐྱི་སྲབ་ནག་གོ་རེ་བ་དབུས་ན་མིག་གི་རྒྱལ་མོ་ཡོད་པ་དེའོ། །
འཇའ་སྤྲིན,ཁ་དོག་སྣ་ཚོགས་བཀྲ་བའི་སྤྲིན་ནོ། །
འཇལ་གཤོར་འདེགས,རིང་ཐུང་འཇལ་བ་དང་ཤོང་ཚད་གཤོར་བ་དང་ལྕི་ཡང་འདེགས་པ་རྣམས་སོ། །
འཇལ་ཆས། གཤོར་ཆས,ཚད་འཇལ་དང་ཞིབ་བཤེར་ལ་མཁོ་བའི་ཡོ་བྱད་ཅིག་སྟེ། དཔེར་ན། ཚད་ཤིང་ལྟ་བུའོ། །
འཇལ་བཤེར,འཇལ་བྱེད་ཀྱི་ཡོ་བྱད་དམ་ཐབས་གཞན་ལ་བརྟེན་ནས་ཚད་འཇལ་ཞིབ་བཤེར་བྱ་བའོ། །
འཇིག་རྟེན་བྱེད་པོ། གྷོད,ཡེ་ཤུའི་ཆོས་ལུགས་པས་དད་པ་བྱ་བའི་ཡུལ་འཇིག་རྟེན་ཐམས་ཅད་ཀྱི་བྱེད་པོར་འདོད་པའི་ལྷ་ཞིག་སྟེ། འདི་དང་ནང་པའི་དཀོན་མཆོག་གི་ཐ་སྙད་གཅིག་ཏུ་བསྲེ་བ་ནི་ཡིག་སྒྱུར་གྱི་ལུགས་དང་མི་མཐུན་པས་ཚུལ་འདི་ལྟ་བུ་ལ་རྣམ་པ་ཀུན་ཏུ་གཟབ་པར་བྱའོ། །
འཇིག་རྟེན་མཁའ་ཚུགས,ནང་དུ་མི་བསྡད་དེ་སའི་གོ་ལའི་འཁོར་སྐར་བགྲོད་ལམ་དུུ་སྐྱོད་པའི་འཕུར་གྲུ་ཞིག་གམ་བར་སྣང་གི་བརྡ་འཕྲིན་བསྒྲིག་ཆས་དག་གོ །
འཇིག་རྟེན་འཕུར་གྲུ,རིམ་མང་མེ་ཤུགས་འཕུར་མདས་ས་ལྒང་ནས་བར་སྣང་དུ་བསྐྱལ་ཏེ། མཁའ་དབྱིངས་སུ་འཕུར་ཞིང་སྐྱོད་ཐུབ་པའི་འཕུར་གྲུ་ཞིག་གོ།
འཇིག་རྟེན་འཕུར་མདའ,ས་ལྟེའི་འཐེན་ཤུགས་དང་བྲལ་ནས་སྐར་མ་གཞན་དག་གི་སྟེང་ངམ་དེ་དག་གི་བར་དུ་སླེབས་ཐུབ་པའི་མེ་ཤུགས་འཕུར་མདའ་ཞིག་གོ །
འཇིག་རྟེན་ལྟ་བ,མི་རྣམས་ཀྱིས་འཇིག་རྟེན་སྤྱི་ལ་འཛིན་པའི་རྩ་བའི་ལྟ་ཚུལ་ཏེ། སྤྱི་ཚོགས་ཀྱི་རིམ་པ་མི་འདྲ་བའི་དབང་གིས་མི་རྣམས་ཀྱིས་བྱ་དངོས་དག་ལ་ལྟ་སྟངས་ཀྱང་མི་འདྲའོ། །
འཇིག་རྟེན,༡ སའི་གོ་ལ་དང་མཁའ་དབྱིངས་ཀྱི་གཟའ་སྐར་གཞན་དང་བཅས་པའི་མུ་མཐའ་བྲལ་བའི་འཇིག་རྟེན་གྱི་ཁམས་དང༌། ༢ མཚན་ཉིད་རིག་པའི་སྐབས་སུ་ཡོད་པའི་དངོས་པོ་ཐམས་ཅད་དོ། །
འཇིག་རྟེན། ཐ་མལ་བ། ཕལ་བ,སྤྱི་ཚོགས་ཐོག་གི་ཡུལ་སྲོལ་གོམས་གཤིས་རང་ག་བ་དང༌། འཇིག་རྟེན་པའི་ལུགས་སོ། །
འཇིགས་རྒོལ,འཇིགས་སྐུལ་བྱ་སྤྱོད་ལ་ངོ་རྒོལ་དང་རྡུང་རྡེག་བྱེད་པའོ། །
འཇིགས་སྐུལ་གློག་བརྙན,ལྟ་མཁན་གྱི་སེམས་ལ་འཇིགས་སྣང་སྐུལ་བའམ་འཇིགས་སྐྲག་གི་རྣམ་པས་ཁེངས་པར་བྱེད་པའི་གློག་བརྙན་ནོ། །
འཇིགས་སྐུལ་རིང་ལུགས,འགད་གཏོར་དང་བཙན་ཁྲིད་དང་བཙན་གཟུང་སོགས་ཀྱི་ཐབས་ཅི་རིགས་ལ་བརྟེན་ནས་དམངས་ཕལ་བའམ་འཐབ་འཛིང་པ་མ་ཡིན་པའི་མི་རྣམས་ལ་ཤི་རྨས་དང་རྒྱུ་ནོར་ལ་གྱོང་གུད་བཏང་སྟེ་ཆབ་སྲིད་ཀྱི་དམིགས་ཡུལ་གང་རུང་འགྲུབ་ཐབས་བྱེད་པའི་སྤྱོད་ཚུལ་དང་འདོད་ཚུལ་ལོ། །
འཇིབ་ཚགས། ཚགས་ལྡན་ཐ་མག,དུ་བ་རྐང་རེའི་སྣེ་ལ་དུད་དུག་འགོག་བྱེད་འཇིབ་ཚགས་དང་དེ་ཉིད་སྦྱར་ཡོད་པའི་ཐ་མག་གི་རིགས་སོ། །
འཇིམ་མི,འཇིམ་པ་ལས་བཟོས་པའི་མིའི་འདྲ་གཟུགས་སོ། །
འཇུ་བྱེད་བེ་སྣབས,ཕོ་བའི་རྨེན་བུ་སོགས་ལས་ཟགས་ཐོན་བྱུང་ཞིང་སྤྲི་དཀར་རྩབས་དང་བུལ་སྐྱུར་སོགས་ལས་གྲུབ་པའི་ཟས་འཇུ་བྱེད་ཟགས་གཤེར་དྭངས་མོ་སྐྱུར་གཤིས་ཅན་ཞིག་གོ །
འཇུ་བྱེད་མ་ལག,སྲོག་ཆགས་ཀྱི་ཁ་དང་མིད་པ་དང་ཕོ་བ་དང་རྒྱུ་ནག་དང་ལོང་ག་སོགས་ལས་གྲུབ་པའི་མ་ལག་སྟེ། དེའི་ནུས་པ་ནི་ཟས་འཇུ་བ་དང་ཟས་ཀྱི་བཅུད་ལེན་པར་བྱེད་པ་ཡིན་ནོ། །
འཇུག་ཐབས,རྩིས་འཕྲུལ་སོགས་སུ་ཡི་གེ་འཇུག་པའི་ཐབས་སོ། །
འཇུག་འཐེབ,རྩིས་འཕྲུལ་གྱི་འཐེབ་གཞོང་ནང་གི་སྟེང་ན་དབྱིན་ཡིག་གི་(Enter)ཞེས་དང་མདའ་མགོ་འཁྱོག་པོའི་རྟགས་ཅན་གྱི་འཐེབ་ཅིག་གི་མིང་ངོ༌། །
འཇུག་ལམ,༡ ཡུལ་གང་དུ་འགྲོ་བའི་ལམ་དང༌། ༢ བྱ་བ་ཞིག་སྒྲུབ་པའི་ཐབས་ཀྱི་ལམ་དང༌། ༣ རྩིས་འཕྲུལ་གྱི་དན་གྲངས་དང་བསྒྲིགས་རིམ་དང་ཡིག་ཆ་སོགས་ལ་འཇུག་པ་དང་འཚོལ་བ་དང་བེད་སྤྱོད་པའི་ལམ་མོ། །
འཇུག་སྒོ,ནང་དུ་འཇུག་སའི་སྒོའོ། །
འཇུག་སྒོ། འཛུལ་སྒོ,གནམ་གྲུའི་འཛེག་སྐས་སམ་རྐྱོང་སྐུམ་ཁྱམས་ལམ་དུ་འཇུག་པའི་སྒོའོ། །
འཇུར་རྟ,ཀོ་བའི་ལྷམ་ཡུ་བ་ཅན་ཞིག་གོ །
འཇོག་པ། བཀོད་འཇོག,མི་དང་བྱ་དངོས་སོགས་ལ་བརྟེན་ཁུངས་དང་འགན་ལེན་ཡོད་པར་བྱས་པའོ། །
འཇོང་གྲུག,དབྱིབས་འཇོང་མོ་ཡིན་པའི་སྤོ་ལོའི་རིགས་ཤིག་སྟེ། དེ་ཕན་ཚུན་བརྒྱུད་པ་དང་རྡོག་འཕུལ་རྒྱག་པ། པང་དུ་བཅུག་ནས་འབྲོས་པ་སོགས་རྩེད་སྟངས་ཅི་རིགས་བྱེད་ཆོག་སྟེ་འདི་ལ་ཨ་རིའི་ལུགས་དང་དབྱིན་ལུགས་གཉིས་ཡོད་དོ། །
འཇོན་ཐང་ཅན,ཕྱོགས་གང་རུང་གི་འཇོན་ཐང་ངེས་ཅན་ལྡན་པའི་མི་སྣའོ། །
འཇོལ་ཆེན,ལུས་མདོག་རག་སྨུག མགོ་སྐེ་རྒྱབ་སོགས་ལ་རི་མོ་སྨུག་ནག་བཀྲ་བ། མིག་མཐའ་དཀར་བ། མཇུག་སྒྲོ་རིང་ལ་སྒྲོ་སྣེ་ཁེམ་དབྱིབས་ལྟར་ཡུན་གྱིས་ཟླུམ་པ་སྐད་ཧ་ཅང་སྙན་འཇེབས་ཆེ་བའི་འདབ་ཆགས་ཤིག་གོ །
འཇོལ་མོ,འདབ་ཆགས་བྱེའུའི་རིགས་ཏེ། ལུས་མཆིལ་བ་ལས་ཅུང་ཆེ་བ། སྒྲོ་མདོག་རག་སྨུག་ལ་དཀར་ཐིག་བཀྲ་བ། མཁའ་དབྱིངས་མཐོ་བར་འཕུར་ཞིང་སྐད་སྙན་པར་སྒྲོག་པ་ཞིག་གོ །
འཐག་འཕྲུལ,རྡོ་སོགས་ཞིབ་མོར་འཐག་བྱེད་ཀྱི་འཕྲུལ་ཆས་སོ། །
འཐད་བརྗོད,རྒྱུ་མཚན་ཁུངས་ལུང་དྲངས་ནས་དོ་བདག་གིས་ཤེས་རྟོགས་ཐུབ་པར་བྱེད་པའོ། །
འཐབ་གྲུ,གནའ་རབས་དམག་འཐབ་ལ་སྤྱད་པའི་གྲུའོ། །
འཐབ་ཇུས་བསྒྱུར་མདའ,དགྲ་ཕྱོགས་ཀྱི་ཆབ་སྲིད་དང་དཔལ་འབྱོར་ལྟེ་གནས་དང་དམག་དོན་རྟེན་གཞི་དང༌། འགྲིམ་འགྲུལ་འདུས་མདོ་སོགས་འཐབ་ཇུས་དམིགས་འབེན་ལ་འཕང་བར་བྱ་བའི་བསྒྱུར་མདའ་སྟེ། རྒྱང་ཚོད་སྟོང་སྨི་༡༠༠༠ཕན་ཆད་ལ་ཕོག་ཐུབ་པའི་རྡུལ་མདེལ་སྤྲད་ཡོད་པ་ཞིག་གོ །
འཐབ་འཁོར,སྟེང་དུ་མེ་སྒྱོགས་དང་འཕྲུལ་མདའ་སྤྲད་ཅིང་ཕྱི་སྐོགས་ལྕགས་ཁྲབ་ཀྱིས་གཡོགས་པའི་དམག་འཐབ་ཀྱི་འཕྲུལ་འཁོར་ཞིག་སྟེ། སྒྲ་དོན་གཉིས་ལས་བསྒྱུར་པའོ། །
འཐབ་འཛིང་གནམ་གྲུ,འཕུར་འགྲོས་མྱུར་ཞིང་ཁ་ལོ་བསྒྱུར་བདེ་ལ་བར་སྣང་ནས་ཕ་རོལ་པོའི་གནམ་གྲུ་དང་མཁའ་རྒོལ་གྱི་མཚོན་ཆ་དག་རྩ་མེད་གཏོར་ནུས་པའི་གནམ་གྲུ་མཁའ་བསྐྱོད་མེ་སྒྱོགས་དང་འཕུར་མདའ་སོགས་ཀྱི་བསྒྲིག་ཆས་སྣ་ཚོགས་ཡོད་པ་ཞིག་གོ །
འཐབ་རྒྱུག་རིམ་པ,ས་གཞི་དང་ཉེ་བའི་རླུང་ཁམས་ཆེན་པོའི་བང་རིམ་ཞིག་སྟེ། མཐུག་ཚད་སྟོང་སྨི ༨-༡༧ ཡོད་ལ་དུས་ཚིགས་དང་འཕྲེད་ཐིག་ལ་ལྟོས་ཏེ་འགྱུར་ལྡོག་འབྱུང་ཞིང༌། རླུང་རིམ་དེའི་གནས་ཇི་ཙམ་མཐོ་ན་དེ་ཙམ་དུ་ཇེ་འཁྱག་ཏུ་འགྲོ་ཞིང་དུས་རྒྱུན་ཕན་ཚུན་འཐབ་ཅིང་རྒྱུག་པས་ཆར་པ་དང་ཁ་བ་སེར་བ་སོགས་གནམ་གཤིས་སྣང་ཚུལ་རྣམས་འབྱུང་བའི་བང་རིམ་མོ། །
འཐུམ་འཁོར,མེ་འཁོར་གྱི་ཟོང་སྐྱེལ་འཁོར་སྒམ་ལྟ་བུུ་སྟེ། དཀར་ཁུང་འབྱེད་དུ་མེད་པའི་དབང་གིས་དབུགས་འཐུམ་པར་འགྱུར་བས་འཐུམ་འཁོར་ཞེས་མིང་དུ་བཏགས་སཽ། །
འཐུས་མིའི་དཔང་ཡིག,འཐུས་མིའི་ཐོབ་ཐང་མཚོན་པའི་དཔང་ཡིག་གོ །
འཐེན་གཞོང༌,ཅོག་ཙེ་སོགས་ལ་སྤྲད་པའི་གཞོང་སྒམ་ཆུང་ངུ་ཚུར་འཐེན་པ་དང་ཕར་འཇུག་པར་བྱ་ཆོག་པ་ཞིག་གོ །
འཐེན་གྲུ,ཆུ་ཐོག་ཏུ་གྲུ་སོགས་དྲུད་ནས་འགྲོ་བའི་འཕྲུལ་གྲུ་འཐེན་ཤུགས་ཆེ་བ་ཞིག་གོ །
འཐེན་ཐུག,གྲོ་ཕྱེ་བརྫིས་ནས་ཕྲ་བུར་འཐེན་ཏེ་བཟོས་པའི་ཐུག་པའོ། །
འཐེན་བཅོས,རྐང་ལག་སོགས་འཐེན་བརྒྱངས་བྱས་ནས་རུས་ནད་བཅོས་ཐབས་ཤིག་གོ །
འཐེན་འཁྲིད,རྨོ་མཛོས་ཐོང་གཤོལ་འཐེན་པ་ལྟར་སྔོན་ལ་འཐེན་ཅིང་ཁྲིད་པའོ། །
འཐེན་འཇོག,མ་དངུལ་དང་ནོར་རྫས་ཀྱི་ཆ་ཤས་ལོགས་སུ་བླངས་ཏེ་དགོས་པ་གཞན་གྱི་ཕྱིར་དུ་འཇོག་པའོ། །
འཐེན་ཤད་རྒྱག,སྐྲ་ཡི་འཁྱིལ་ལུ་བཤིག་པའམ་དྲང་པོར་འཐེན་ཤད་རྒྱག་པའོ། །
འཐེན་ཤུགས་ཆོས་ཉིད,དངོས་པོ་གང་རུང་བར་ཕན་ཚུན་འཐེན་ནུས་ལྡན་པའི་ཆོས་ཉིད་དོ། །
འཐེན་ཤུགས་སྦྱོང་ཆས,འཆང་ལུང་གཉིས་ཀྱི་བར་དུ་འཕར་སྐུད་ཀྱིས་སྦྲེལ་བའི་འཐེན་རྩལ་སྦྱོང་ཆས་ཤིག་གོ །
འཐེན་སྒྲོག,གོས་ཀྱི་ཐུ་བ་དང་ཁུག་མའི་ཁ་ཕྱོགས་སོགས་སྒྲོག་བྱེད་སོ་ཕྲེང་བསྟར་པའི་སྒྲོག་ཐག་ཅིག་གོ །
འཐེབ,རྩིས་འཕྲུལ་གྱི་ཙིག་བརྙན་དང་འཐེབ་གཞོང་སོགས་ཀྱི་སྟེང་གི་སོར་མོའི་གནན་བྱ་དག་གོ །
འདམ་རྩྭ,སྔོ་ལྡུམ་གྱི་རིགས་ཤིག་སྟེ། ཆུ་ནང་དང་ཆུ་འགྲམ་སོགས་སུ་སྐྱེ་ཞིང་སྡོང་བུ་ཁོག་སྟོང་རིང་བ། ལོ་མ་ཤུར་རིས་ཅན། མེ་ཏོག་སྨུག་པོ་འཆར་བ་ཞིག་གོ །
འདམ་རྩྭའི་སྒོ་ཕྱར,འདམ་རྩྭ་བསླས་པའི་སྒོ་ཡོལ་ཞིག་གོ །
འདར་ནད,འདར་སྲིན་གྱིས་རྐྱེན་བྱས་པའི་མྱུར་མཆེད་འགོ་ནད་ཅིག་སྟེ། དུག་སྦྲང་བརྒྱུད་ནས་འགོ་ཞིང་ནད་རྟགས་ཚ་གྲང་ངེས་མེད་འཐབ་ཅིང་ཚ་བ་རྒྱས་ཚེ་རྔུལ་ཆུ་མང་དུ་ཐོན་ལ་མགོ་ན་ཞིང་ཁ་སྐམ་པ་ཞིག་གོ །
འདར་བརྡ,ལག་འཕྲིན་ལ་འཕྲིན་བྱུང་བའི་ཚེ་འདར་ནས་བརྡ་གཏོང་བར་བྱེད་པའོ། །
འདར་ཚད,སྐར་ཆ་གཅིག་གི་ནང་དུ་སྒྲ་རླབས་སོགས་འདར་བའམ་འཕྱོ་བའི་གྲངས་ཚད་དོ། །
འདར་འགྲིལ་རོལ་དབྱངས,དུས་རབས་ཉི་ཤུའི་ལོ་རབས་ལྔ་བཅུ་བར་ཨ་རིའི་ནུབ་ཕྱོགས་ཀྱི་གྲོང་གསེབ་དག་ནས་རིམ་གྱིས་དར་བའི་འུར་སྒྲ་ཆེམ་ཆེམ་དང་རོལ་ཚིག་བདེ་ཞིང་བསྐྱར་ཟློས་མང་བའི་རོལ་དབྱངས་ཤེས་སླ་བ་ཞིག་གོ །
འདར་ཡོམ། འཁྱོམ་པ,འདར་བའམ་ཡོམ་པ་སྟེ། ལམ་ངོས་མ་སྙོམས་པ་ལས་རླངས་འཁོར་ལ་འདར་ཡོམ་བྱུང་བ་ལྟ་བུའོ། །
འདར་སྙོམ,༡ གློག་གི་བསྒྲིག་ཆས་རྣམས་ཀྱིས་བྱ་བའི་རྒྱུན་སྲིང་ཐུབ་པའི་ཆེད་དུ། སྤེལ་རྒྱུག་གློག་འདོན་འཕྲུལ་ཆས་སོགས་ཀྱི་ཕྱིར་གཏོང་གློག་གི་ནུས་ཚད་སྙོམ་སྒྲིག་བྱས་ཏེ་གློག་ཤུགས་མ་ལག་གི་འདར་ཚད་དེ་ཁྱབ་ཁོངས་ངེས་ཅན་ཞིག་གི་ནང་དུ་ཚོད་འཛིན་བྱེད་པ་དང༌། ༢ ཐེག་རླབས་ཀྱི་རླབས་ཞེང་མི་འགྱུར་བར་འདར་ཚད་ནི་བརྡ་རྟགས་ལ་མཁོ་བའི་འགྱུར་ལྡོག་ལྟར་སྙོམ་པའོ། །
འདས་སྒྲའི་གྲི,སྒྲ་ལས་འདས་པའི་རླབས་ཀྱི་ལག་རྩལ་བེད་སྤྱད་ནས་བཟོས་པའི་གཤག་བཅོས་ཀྱི་གྲི་ཁྱད་པར་བ་ཞིག་གོ །
འདས་སྒྲའི་བརྟག་འཕྲུལ,འདས་སྒྲའི་རླབས་ལ་བརྟེན་ནས་ནད་རིགས་རྟོག་དཔྱོད་བྱེད་པའི་འཕྲུལ་ཆས་སོ། །
འདས་སྒྲའི་རླབས,མི་ཡི་རྣ་དབང་གིས་ཚོར་ཐུབ་པའི་ཆེས་མཐོ་བའི་འདར་ཚད་དེ་ཧེར་ཙེ ༢༠༠༠༠ ལས་འདས་པའི་སྒྲ་རླབས་སོ། །
འདུ་གནས,ལུས་ཁམས་བདེ་ཐང་དང་སོས་དལ་དང་སྤྱི་ཚོགས་ཀྱི་འབྲེལ་གཏུག་དང་རྩེད་མོ་སོགས་ལ་ཞབས་ཞུ་བྱེད་པའི་ཆེད་དུ་གཞིས་ཁུལ་སོགས་སུ་བསྐྲུན་པའི་གནས་སོ། །
འདུ་ཤེས,བསམ་པའི་འདུ་ཤེས་སོ། །
འདུ་ཤེས,མིའི་ཤེས་པས་ཕྱི་རོལ་ཡུལ་གྱི་དངོས་པོ་ལ་འཛིན་པའི་སེམས་ཁམས་ཀྱི་བརྒྱུད་རིམ་སྣ་ཚོགས་ཀྱི་སྤྱི་མིང་ངོ༌། །
འདུག་ཁང༌,ཁེ་ལས་དང་ལས་ཁུངས་དང་སློབ་གྲྭ་སོགས་ཀྱིས་ལས་བྱེད་པ་དང་དེ་དག་གི་ཁྱིམ་མིའམ་སློབ་མ་སོགས་ལ་བསྐྲུན་པའི་སྡོད་ཁང་ངོ༌། །
འདུག་ཁྲིའུ,རྒྱབ་བསྙེ་ཡོད་པའི་འདུག་སྟེགས་ཤིག་གོ །
འདུག་གདན,འདུག་སྟེགས་ཀྱི་སྟེང་དུ་གདིང་རྒྱུའི་གདན་ནོ། །
འདུག་བདེ་ལས་སྤྲོ,འཚོ་བ་བརྟན་ལྷིང་ངང་རོལ་ཅིང་ལས་དོན་རྣམས་སེམས་སྐྱིད་ཀྱི་ངང་ནས་སྒྲུབ་པའོ། །
འདུག་འཁོར་བརྗེ་བ,འདུག་སའི་ཐེག་འཁོར་ལམ་བར་ནས་གཞན་ལ་བརྗེས་ནས་འདུག་པའོ། །
འདུག་ཤག,ཁྱིམ་ཚང་གི་འདུག་ས་དང་འཆག་སའི་ཁང་མིག་སྟེ་མགྲོན་ཚོམས་ལྟ་བུའོ། །
འདུག་སྟབས་ཆབ་གཞོང༌,ཁྱེལ་འདུག་གི་སྒོ་ནས་བཤང་གཅི་འདོར་ཆོག་པའི་ཆབ་གཞོང་ཞིག་གོ །
འདུག་སྟེགས་གྲུ་བཞི,འཕོངས་སྟེགས་སམ་འདུག་སྟེགས་ངོས་གྲུ་བཞི་ཅན་ནོ། །
འདུད་པ,༡ ལུས་སྒུར་ནས་གུས་འདུད་བྱེད་པ་དང༌། ༢ སེམས་ཆུང་ངམ་གཟབ་ནན་བྱེད་པའི་ཚུལ་ལོ། །
འཐེབ་ཁུལ,རྩིས་འཕྲུལ་གྱི་སྟེང་གི་འཐེབ་གཞོང་ལ་སོར་མོས་གནན་ཡུལ་གྱི་འཐེབ་བརྒྱ་དང་དྲུག་ཙམ་ཡོད་པ་དེ་རྣམས་གནས་པའི་ཁུལ་ཏེ་ལས་མཐའ་སྒྲོམ་དང་བར་སྟོང་གི་གནས་རྣམས་མ་གཏོགས་པའོ། །
འཐེབ་གཞོང༌,༡ རྩིས་འཕྲུལ་གྱི་ནང་དུ་ཡི་གེ་འཇུག་བྱེད་དང་སྐུལ་བརྡ་གཏོང་བྱེད་ཀྱི་འཐེབ་ནོན་བསྒྲིགས་པའི་སྲ་ཆས་ཤིག་དང༌། ༢ རྣོ་རོལ་དང་རླུང་རོལ་སོགས་ཀྱི་དབྱངས་སོ་བསྟར་བའི་གནས་སོ། །
འཐེབ་ནོན,མཛུབ་མོས་གནན་བྱའི་གཏོང་འཛིན་ནོ། །
འཐོར་བུམ,མེ་ཏོག་སོགས་སུ་ཆུ་འཐོར་བྱེད་ཀྱི་བུམ་པ་ཞིག་གོ །
འཐོར་འདེབས,ཞིང་ནང་དུ་ས་བོན་འདེབས་ཚུལ་ཞིག་སྟེ། གདབ་བྱའི་ས་བོན་ཞིང་ནང་དུ་ཆ་མཉམ་པར་གཏོར་ནས་འདེབས་པའོ། །
འཐོར་རྐྱན,ཁྱིམ་སོགས་ལ་ཆུའི་ཆག་ཆག་འདེབས་བྱེད་ཀྱི་སྣོད་ཅིག་གོ །
འདག་གཤེར,དྲི་མ་འདག་བྱེད་ཀྱི་གཤེར་ཁུའོ། །
འདག་གཤེར,སྣོད་བྱད་སོགས་འཁྲུད་བྱེད་ཀྱི་འདག་རྫས་གཤེར་ཁུའི་རྣམ་པ་ཅན་ནོ། །
འདག་ཆལ། ཚིལ་ཆལ,ཚིལ་དང་རྫས་འགྱུར་བསྡེབས་ནས་བཟོས་པའི་འདག་རྫས་ཀྱི་རིགས་ཤིག་གོ །
འདག་ས,འབྱར་བག་ཆེ་བའི་སའོ། །
འདབ་ཅན,ཁང་པ་སྒལ་ཟོར་གྱི་ཕིབས་འདབས་ཕྱི་རུ་བརྐྱངས་པའི་བཟོ་བསྐྲུན་གྱི་རྣམ་པ་ཞིག་གོ །
འདབ་ཆགས,བྱ་དང་བྱེའུའི་རིགས་ཀྱི་སྤྱི་མིང་ངོ༌། །
འདབ་ཆགས་རིག་པ,གཙོ་བོ་འདབ་ཆགས་བྱ་དང་བྱེའུའི་རིགས་ཀྱི་ཕྱིའི་རྣམ་དང་སྐྱེ་ཁམས་དང་དབྱེ་བ་དང་ཁྱབ་སྟངས་དང་འཚོ་གཤིས་དང་འཕེལ་འགྱུར་སོགས་ལ་ཞིབ་འཇུག་བྱེད་པའི་རིག་པ་སྟེ་སྐྱེ་དངོས་རིག་པ་ལས་སྲོག་ཆགས་རིག་པའི་ཡ་གྱལ་ཞིག་གོ །
འདབ་སྐྱི,མིའམ་སེམས་ཅན་ཁག་ཅིག་གི་དབང་པོའི་ནང་དུ་ཡོད་ཅིང་འབྱེད་འཛུམ་བྱེད་པའི་སྐྱི་མོའི་རྣམ་པ་ཅན་གྱི་ཕུང་པོའི་གྲུབ་ཆའོ། །
འདབས་ཁུལ། གྲོང་འདབས,གྲོང་ཁྱེར་ཉེ་འཁོར་གྱི་ས་ཁུལ་ལོ། །
འདབས་གནོན,ཁང་པའི་ནང་གི་རྩིགས་ངོས་དང་རྩིགས་ཟུར་སྲུང་བའི་ཕྱིར་དུ་ཤིང་ལེབ་དང་རྫ་གྱོ་དང་ཨར་འདམ་སོགས་ཀྱི་བྱས་པའི་རྩིགས་འདབས་གནོན་བྱེད་ཅིག་གོ །
འདབས་མཉམ,ཁང་པ་སྒལ་ཟོར་གྱི་ཕིབས་འདབས་རྩིག་པ་དང་མཉམ་པའམ་ཕྱི་རུ་བརྐྱངས་མེད་པའི་བཟོ་བསྐྲུན་གྱི་རྣམ་པ་ཞིག་གོ །
འདབས་ཤིང༌,ཁང་པའི་ནང་གི་མཐིལ་ཤིང་དང་རྩིགས་འདབས་འཕྲད་མཚམས་ནས་རྩིགས་ངོས་སུ་ཤིང་ལེབ་སོགས་ལས་བྱས་པའི་སྲུང་ཆོན་ཕྲ་མོའོ། །
འདམ་ཁེམ,ས་འདམ་རྐོ་ཞིང་ལེན་བྱེད་ལྕགས་ཀྱི་ཁེམ་བུ་ཆུང་ངུ་ཞིག་གོ །
འདམ་ཆུ,འདམ་དང་བཅས་པའི་ཆུའོ། །
འདམ་ཉ,ཆུ་གནས་ཉ་ཡི་རིགས། ལུས་ཆུང་ལ་ཕྲ་ཞིང་ཟླུམ་པ༌། མཇུག་མ་ལེབ་པ། རྒྱབ་ནག་ཅིང་ལྟོ་དཀར་བ། མགོ་བོ་སྙུང་ཞིང་ཁ་སྤུའམ་ཁ་ཡི་ཤ་ཚེར་ཀྱི་གྲངས་བཅུ་རུ་ངེས་པ། རྟག་པར་ཆུ་མཐིལ་གྱི་འདམ་ནང་དུ་འཛུལ་ཞིང་གནས་པ་ཞིག་གོ །
འདམ་མྱུག,འདམ་རྩྭའི་མྱུ་གུའོ། །
འདམ་འགོག,ལྕགས་ལེབ་དང་འགྱིག་ལེབ་སོགས་ཀྱིས་བཟོས་པའི་རླངས་འཁོར་སོགས་ཀྱི་འཕང་ལོའི་ཐོག་གི་འདམ་འགོག་བྱེད་ཅིག་གོ །
འདམ་འགྱུར,ས་གཞི་ན་འདམ་དུ་འགྱུར་བའོ། །
འདམ་རུད,རི་ངོས་ནས་ཆུ་ལོག་གིས་ས་རྡོ་སོགས་ཁུར་ཅིང་དེད་ནས་འདམ་ལྟར་བཞུར་བའོ། །
འདུན་པ། འདོད་པ,དོན་གཉེར་འདོད་པ་དང་རེ་འདུན་གྱི་སེམས་སོ། །
འདུན་རས། མྱང་རས,རྒྱ་ནག་གི་ལུགས་སུ་གཤིན་པོ་ལ་མྱ་ངན་བྱེད་པ་མཚོན་པའི་ཆེད་དུ་བྱས་པའི་དཔུང་རས་ནག་པོ་ཞིག་གོ །
འདུར་རྒྱུག,ལུས་རྩལ་སྦྱོང་སྐབས་ལུས་ཚུགས་ངེས་ཅན་ཞིག་གི་སྒོ་ནས་མདུན་ཕྱོགས་སུ་འདུར་རྒྱུག་བྱེད་པའོ། །
འདུས་གྲུབ,རྩིས་འཕྲུལ་གྱི་སྒྲ་བྱང་དང་འཆར་བྱང་སོགས་ལྷུ་ལག་རྣམས་དང་པོ་ནས་ལྷན་དུ་གྲུབ་པར་བྱས་པའི་རིགས་སོ། །
འདུས་ཚོད,གྲང་ཚོད་སྣ་ཚོགས་སྡེར་མ་གཅིག་གི་ནང་དུ་བསྒྲིགས་པའོ། །
འདུས་སྙིང༌,བོངས་ཆུང་ལ་གློག་གྲོན་ཉུང་ཞིང༌། མ་གནས་དམའ་ལ་འགྲོས་ཚད་མྱུར་བ་སོགས་ཀྱི་ཁྱད་ཆོས་དང་ལྡན་པའི་རྩིས་འཕྲུལ་དང་ཁྱིམ་སྤྱོད་གློག་ཆས་སོགས་སུ་རྒྱ་ཆེར་བཀོལ་བའི་སྐུད་སྒོ་མང་པོ་ཅན་གྱི་འདུས་གྲུབ་གློག་ལམ་ཞིག་གོ །
འདུས་སྡོད,ས་ཁུལ་གཅིག་ཏུ་འདུས་ནས་གཞི་སྡོད་བྱེད་པའོ། །
འདེགས་ཆེན,དབྱིབས་ནི་འདེགས་ཆུང་དང་འདྲ་བའི་རོལ་མོ་ཆེན་པོ་ས་ཐོག་ལ་བརྟེན་ནས་ཡར་བསླངས་ཏེ་དཀྲོལ་དགོས་པ་ཞིག་གོ །
འདེགས་དཔུང༌,ས་རྐོ་བྱེད་ཀྱི་འཕྲུལ་འཁོར་སོགས་ཀྱི་སྟེང་ན་ལག་ངར་ལྟར་ཕྱིར་བརྐྱངས་པའི་འདེགས་བྱེད་ལྷུ་ལག་ཅིག་གོ །
འདེགས་མདུང༌། ལས་མདུང༌,ཁང་བརྩེགས་མཐོན་པོ་བཟོ་སྐྲུན་བྱེད་པ་སོགས་མཁར་ལས་ཀྱི་སྐབས་སུ་འདམ་དང་སོ་ཕག་སོགས་གྱེན་དུ་འདྲེན་པར་བྱེད་པའི་ལྕགས་ཀྱི་མདུང་ཁྱིམ་མམ་ལས་ཁྲི་མཐོན་པོ་ཞིག་གོ །
འདེགས་འཁོར,དངོས་པོ་ལྗིད་ཚད་ཆེན་པོ་རྣམས་འདེགས་ཤིང་འཁྱེར་བར་བྱེད་པའི་འཁོར་ལོའོ། །
འདེགས་འཁོར,རླངས་འཁོར་གྱི་སྟེང་ན་དངོས་པོ་ལྕི་མོ་རྣམས་འདེགས་བྱེད་ཀྱི་བསྒྲིག་ཆས་ཡོད་པ་ཞིག་གོ།
འདེགས་འཁྱེར་མ་ལག,དངོས་པོ་རྣམས་ཡར་བཏེགས་ནས་འཁྱེར་ཞིང་འདྲེན་པའི་འཕྲུལ་འཁོར་གྱི་མ་ལག་གོ །
འདེགས་འབེབས་གཤེར་མདོང༌,དངོས་རྫས་ལྕི་མོའི་རིགས་ཡར་འདེགས་པ་དང་མར་འབེབས་པར་བྱེད་པའི་འཕྲུལ་འཁོར་གྱི་ལྷུ་ལག་ནང་དུ་གཤེར་བླུགས་ཡོད་པ་ཞིག་གོ །
འདེགས་རྩལ,དབྱུ་གུ་མང་པོ་བསྣོལ་ནས་ཆ་སྒྲོམ་བཟོས་པའི་སྟེང་དུ་ཆང་ཀོང་དང་བྱ་སྒོང་སོགས་བཞག་སྟེ་སྣ་དང་ཐོད་པས་འདེགས་པའི་རྩལ་རྩེད་ཅིག་གོ །
འདེགས་སྒོ,སྒོ་ཆེན་གྱི་དབྱིབས་སུ་ཡོད་པའི་ལྗིད་འདེགས་འཕྲུལ་ཆས་ཤིག་གོ །
འདེད་དྲ,མས་ཞབས་སུ་འཕང་ལོ་ཆུང་ངུ་སྤྲད་ནས་ཕར་ཚུར་འདེད་ཆོག་པའི་སྒོ་གླེགས་ཤིག་གོ །
འདེད་བཞར,སོ་མང་པོ་ཅན་གྱི་བཞར་གྲི་གཉིས་ཕན་ཚུན་ཁ་སྤྲད་དེ་སོ་རྣམས་འཐབ་པ་ལས་སྐྲ་འབྲེག་པར་བྱེད་པའི་བཞར་གྲི་ཞིག་གོ །
འདེད་མལ,སྨན་ཁང་དུ་ནད་པ་སྐྱེལ་བྱེད་ཀྱི་མལ་ཁྲི་འཁོར་ལོ་ཅན་ཞིག་གོ །
འདེད་འཁོར,མིའི་ཤུགས་ཀྱི་འདེད་པར་བྱ་བའི་དངོས་རྫས་དབོར་འདྲེན་བྱེད་པའི་འཁོར་ལོ་ཅན་གྱི་ཡོ་བྱད་ཅིག་གོ །
འདེད་འཁོར,ལག་པས་འདེད་རྒྱུའི་ཐེག་འཁོར་ཆུང་ངུའོ། །
འདེད་སྒོ། ཤུད་སྒོ,སྒོ་གླེགས་ལ་འཁོར་ལོ་ཆུང་ངུ་སྤྲད་ནས་ཤུར་གྱི་ནང་དུ་ཤུད་ཅིང་འདྲེད་པར་བྱ་ཆོག་པའི་སྒོ་ཞིག་གོ །
འདེབས་སྙོར,རྩི་ཤིང་འདེབས་འཛུགས་དང་སྙོར་སྐྱོང་བྱེད་པའོ། །
འདེམ་ཁུལ,འདེམ་བསྐོ་བྱེད་མི་རྣམས་གནས་སའི་སྒོ་ནས་ཕྱེས་པའི་ས་ཁོངས་སོ། །
འདེམ་གཅོད་དབང༌,ཚོགས་འདུར་ཞུགས་ནས་འདེམ་ཐག་གཅོད་པའི་དབང་ཆའོ། །
འདེམ་ཆོད,དུ་མའི་ནང་ནས་བདམས་ཏེ་གཏན་འཁེལ་བྱེད་པའོ། །
འདེམ་ཐག་གཅོད་པ། འདེམ་གཅོད,ཚོགས་འདུའི་ཐོག་ལག་པ་བཀྱག་པའམ་འདེམ་ཤོག་འཕེན་པ་སོགས་ཀྱི་ཐབས་ལ་བརྟེན་ནས་ཐག་གཅོད་བྱེད་པའོ། །
འདེམ་དམངས,འདེམ་བསྐོའི་དབང་ཆ་ཡོད་པའི་སྤྱི་དམངས་སོ། །
འདེམ་བསྐོ,ལག་པ་སྒྲེང་བའམ་འདེམ་ཤོག་འཕངས་ཏེ་འདེམ་ཐག་གཅོད་པའི་སྒོ་ནས་འཐུས་ཚབ་བམ་འགན་འཁུར་མི་སྣ་འདེམ་པའོ། །
འདེམ་བསྐོའི་དབང་ཆ། འདེམ་དབང༌,༡ སྤྱི་དམངས་ཀྱིས་ཁྲིམས་ལྟར་རྒྱལ་ཁབ་དབང་ཆའི་ལས་ཁུངས་ཀྱི་འཐུས་མི་འདེམ་པའི་དབང་ཆ་དང༌། ༢ རྩ་འཛུགས་ཁག་གི་ཁོངས་མིས་རྩ་འཛུགས་གི་མགོ་ཁྲིད་འདེམ་ཆོག་པའི་དབང་ཆའོ། །
འདེམ་ཟ། ཁ་འདེམ,ཁ་ཟས་ལ་གདམ་གསེས་བྱེད་པ་སྟེ། ཟས་འགའ་ཞིག་ལ་དགའ་ཞིང་སྙེག་པ་དང་འགའ་ཞིག་ལ་མི་དགའ་ཞིང་འདོར་བའི་ཡི་གའོ། །
འདེམ་ཤོག་བརྩི,འདེམ་ཤོག་འཕངས་རྗེས་འདེམ་སྒམ་གྱི་ཁ་ཕྱེས་ནས་གདམ་བྱར་ཐོབ་པའི་འདེམ་ཤོག་སྡོམ་རྩིས་བྱེད་པའོ། །
འདེམ་ཤོག་འཕེན་པ,འདེམ་བསྐོའི་སྐབས་སུ་རང་གི་འདོད་མོས་སམ་འཐད་པའི་མཚོན་རྟགས་ཤོག་བུའི་ཐོག་ཏུ་བྲིས་ཏེ་འདེམ་སྒམ་ནང་དུ་འཕེན་པའོ། །
འདེམ་ཤོག,འདེམ་བསྐོ་བྱ་བའི་ཕྱིར་དུ་འཕངས་བའི་འཛིན་ཤོག་གོ །
འདེམ་སྒྲུག་འགྲན་བསྡུར,རིམ་པ་སྔར་ལས་མཐོ་བའི་འགྲན་བསྡུར་གྱི་ནང་ཞུགས་མཁན་དང་རུ་ཁག་གདམ་གསེས་བྱ་རྒྱུའི་ཆེད་དུ་བྱེད་པའི་ལུས་རྩལ་འགྲན་བསྡུར་གྱི་རྣམ་གྲངས་ཤིག་གོ །
འདེམ་སྦྱོང༌,རང་མོས་སུ་གདམ་གསེས་ཆོག་པའི་སློབ་ཚན་ནང་ནས་སློབ་མ་རང་གིས་གང་སྦྱང་འདོད་ཡོད་པའི་སློབ་ཚན་འདེམ་པའོ། །
འདོད་མཚོན་ཡི་གེ,དཔལ་འབྱོར་གྱི་བྱ་བའི་ཁྲོད་དུ་བཞག་པའི་ཕན་ཚུན་གྱི་ཕྱོགས་གཉིས་ཀའི་འདོད་དོན་མཚོན་པའི་ཡི་གེའོ། །
འདོད་ཚིམ,ཆེས་ཆེར་ཞེན་པའི་འདོད་པ་གང་ཞིག་ཁེངས་པའོ། །
འདོད་སྲེད,དངོས་པོ་གང་ཞིག་འཐོབ་པའམ་དམིགས་ཡུལ་གང་ཞིག་འགྲུབ་པའི་ཕྱིར་དུ་ཆགས་ཤིང་སྲེད་པའོ། །
འདོན་འདྲི,དོགས་བཅས་ཉེས་ཅན་ནམ་བཙོན་པ་བཀག་ཉར་བྱེད་ཡུལ་ནས་ལོགས་སུ་བཏོན་ཏེ་འདྲི་ཞིབ་བྱེད་པའོ། །
འདོན་སྤྲོད་ལམ་ལུགས,ལས་བྱེད་མི་སྣ་ལ་འཚོ་བའི་ཉེར་མཁོ་རྣམས་རིན་མེད་དུ་ཐད་ཀར་བྱིན་པའི་བགོ་བཤའ་བྱེད་ཚུལ་གྱི་ལམ་ལུགས་ཤིག་གོ །
འདོན་སྤྲོད,བསམ་འཆར་རམ་དཔྱད་ཡིག་དང་དངོས་རྫས་སོགས་འདོན་ཞིང་སྤྲོད་པའོ། །
འདོར་བ,སྔར་ཡོད་ཀྱི་ལམ་ལུགས་དང་སྒྲིགས་སྲོལ་སོགས་འདོར་བའམ་མེད་པར་བྱེད་པའོ། །
འདྲ་གཞི,༡ བཟོ་བསྐྲུན་གྱི་སྐབས་ཨར་འདམ་གྱི་ཀ་གདུང་བླུག་སའི་དཔེ་སྒྲོམ་དང༌། ༢ རྩིས་འཕྲུལ་བརྡ་ཆད་དུ་ཆ་ཚང་གཏན་ལ་ཕབ་ཟིན་པའི་ཡིག་ཆ་བྲི་གཞིའོ། །
འདྲ་དཔེ,༡ དངོས་པོ་གང་རུང་དང་མཚུངས་པའི་འདྲ་རྫས་དང༌། ༢ ཚོང་རྫས་ཀྱི་འདྲ་རིས་བཀོད་པའི་དེབ་བམ་བསམ་འཆར་བསྡུ་ལེན་གྱི་ཆེད་དུ་བསྐྲུན་པའི་ཐོག་མའི་དཔེ་དེབ་བོ། །
འདྲ་པར་འཁྲུད་ཆས,འདྲ་པར་བླངས་རྗེས་རྫས་འགྱུར་གྱི་ཆུས་བཀྲུས་ནས་གསལ་བར་བྱེད་པའི་འཕྲུལ་ཆས་སོ། །
འདྲ་པར། པར,མི་དང་ཡུལ་ལྗོངས་སོགས་ཀྱི་གཟུགས་བརྙན་ཇི་བཞིན་གསལ་བ་པར་ཆས་ཀྱིས་བླངས་པའི་པར་རོ། །
འདྲ་བཟོ། འདྲ་བཤུ,དངོས་པོ་གང་ཞིག་འདྲ་པར་བཟོ་བའམ་གཅིག་ལས་དུ་མར་སྤར་བའོ། །
འདྲ་བརྙན,གཟུགས་བརྙན་བླངས་ཟིན་པའི་གློག་བརྙན་སྤྱིན་ཤོག་བཀྲུས་ཏེ་སྤར་ནས་གློག་བརྙན་སྟོན་པ་ལ་ཉེ་བར་བཀོལ་བའི་སྤྱིན་ཤོག་གོ །
འདྲ་བཤུ། འདྲ་བཟོ,复制 དང་འདྲའོ། །
འདྲ་བཤུས,འདྲ་བཤུའམ་འདྲ་བཟོ་བྱས་པ་ལས་བྱུང་བའི་ཡིག་ཆ་སོགས་སོ། །
འདྲ་བསྐྱེད,སྐྱེ་དངོས་རྣམས་སྐྱེ་དངོས་ཀྱི་ཕྲ་ཕུང་ལ་བརྟེན་ནས་ཁམས་མེད་སྐྱེ་སྤེལ་བྱས་ཏེ། རིགས་རྒྱུད་ཀྱི་རྣམ་པ་དང་ཤིན་ཏུ་མཚུངས་པའི་སྲོག་ཆགས་འདྲ་བཟོ་བྱེད་པའོ། །
འདྲ་བྲིས,མི་དང་དངོས་རྫས་ཀྱི་རྣམ་པ་དང་འདྲ་བར་བྲིས་པའི་རི་མོ་སྟེ། སྤྱིར་བཏང་ཡུལ་ལྗོངས་མེད་པའི་མིའི་གཟུགས་རིས་ཆེན་པོའི་རིགས་སོ། །
འདྲ་མཉམ་ཅན,མི་རྣམས་ལ་སྤྱི་ཚོགས་དང་ཆབ་སྲིད་དང་དཔལ་འབྱོར་དང་ཁྲིམས་ལུགས་གང་ཐད་ནས་འདྲ་མཉམ་གྱི་ཐོབ་ཐང་ཡོད་པའོ། །
འདྲ་རིས་བདག་དབང༌,ཁྲིམས་ལུགས་ཀྱིས་གཏན་ལ་ཕབ་པའི་རང་བྱུང་མིའི་འདྲ་རིས་ལ་ཡོད་པའི་དབང་ཆའོ། །
འདྲ་རིས,མིའི་འདྲ་རིས་སམ་འདྲ་པར་རོ། །
འདྲི་གཅོད,སྤྱི་བདེ་དང་ཁྲིམས་འཛིན་སྡེ་ཁག་གི་དོགས་ཡོད་ཉེས་ཅན་པ་སོགས་ལ་འབྲེལ་ཡོད་ཀྱི་གཞིའི་དོན་དངོས་ལ་འདྲི་ཞིབ་དང་རྩད་གཅོད་པའོ། །
འདྲི་གཏུག,དམིགས་ཡུལ་ཞིག་གི་དོན་དུ་མི་གང་རུང་གི་གམ་དུ་བཅར་ཏེ་འདྲི་བའོ། །
འདྲི་གནས,ཆེད་དུ་གཏམ་འདྲི་བའི་གནས་སོ། །
འདྲི་བརྟག,ནད་པ་ལ་ནད་བྱུང་ཚུལ་དང་སློང་རྐྱེན་དང་ན་ལུགས་སོགས་དྲིས་ཏེ་བརྟག་པའོ། །
འདྲི་བཤེར་དང་ལེན,ཁྲིམས་ཁང་ནས་འདྲི་རྩད་ཞིབ་བཤེར་བྱེད་པ་དང་དུ་བླངས་པའོ། །
འདྲི་རྨེད,དོན་ནམ་བསམ་འཆར་འདྲི་ལེན་བྱེད་པའོ། །
འདྲི་རྩད,གཙོ་བོ་རྒྱལ་ཁབ་ཀྱི་དབང་ཆའི་ལས་ཁུངས་ཀྱི་འཐུས་མིས་སྲིད་གཞུང་སྡེ་ཁག་དང་དེའི་འབྲེལ་ཡོད་མི་སྣ་ལ་འདྲི་རྟོག་དང་རྩད་ཞིབ་བྱེད་པའོ། །
འདྲི་ལེན,ཡིག་ཐོག་དང་ངག་ཐོག་གི་འདྲི་རྩད་ལ་བརྟེན་ནས་བསམ་འཆར་བསྡུ་བའོ། །
འདྲུད་ཕྱིས། རས་ཕྱགས,རས་ཤར་དང་སྐུད་པ་སོགས་དབྱུག་པའི་སྣེ་ལ་བཅིངས་པ་ཁང་མཐིལ་དུ་དྲུད་ནས་འབྱིད་བྱེད་ཕྱགས་མའི་རིགས་ཤིག་གོ །
འདྲུད་འཁོར,ཞིང་ལས་སམ་བཟོ་ལས་ནགས་ལས་མཁར་ལས་སོགས་ཀྱི་སྐབས་སུ་དངོས་རྫས་སྐྱེལ་བྱེད་འཐེན་སྟོབས་ཆེ་བའི་འཕྲུལ་འཁོར་ཞིག་གོ །
འདྲུད་ལྷམ,ལྷམ་སྒྲོག་སོགས་མེད་པར་རྟིང་པ་འདྲུད་ཅིང་འགྲོ་བའི་ཁྱིམ་སྤྱད་ལྷམ་ཞིག་གོ །
འདྲུད་སྒམ,རླངས་འཁོར་སོགས་ཀྱིས་འདྲུད་ནས་འགྲོ་བའི་འཁོར་སྒམ་མོ། །
འདྲེ་ཤིག,འབུ་སྲིན་ཆུང་ངུ་ལུས་ལེབ་ཅིང་ལྟོ་བ་ཆེ་བ། ཁོང་དུ་དྲི་རྨེན་ཡོད་པ། མི་ཕྱུགས་ཀྱི་ཁྲག་འཇིབ་པར་བྱེད་པ་ཞིག་སྟེ། ཡུལ་འགའ་ཞིག་ཏུ་གྱང་ཤིག་ཅེས་ཀྱང་ཟེར་རོ། །
འདྲེད་འགོག,འགྲོ་ལམ་སོགས་སུ་མི་ཤུད་པར་བྱེད་པའི་ཡོ་བྱད་དང་ཐབས་སོ།།
འདྲེད་འགོག་རྒྱུག་རིས,གཞུང་ལམ་ཐོག་ཏུ་མི་འདྲེད་པའི་ཆེད་དུ་བཟོས་པའི་འབུར་གཤོང་མི་སྙོམས་པའི་ལམ་རིས་སོ། །
འདྲེད་སྣུམ,འཕྲུལ་འཁོར་གྱི་འཁོར་རྟེན་དང་སོ་འཁོར་སོགས་གཙུབ་བརྡར་བྱེད་པའི་གནས་སུ་བླུག་པར་བྱ་བའི་སྣུམ་སྟེ། འཇམ་ཞིང་འདྲེད་པ་དང་གྲང་བར་བྱེད་པ་དང་སྲུབ་ཀ་བསུམ་པ་སོགས་ཀྱི་བྱེད་ནུས་ཅན་ནོ། །
འདྲེན་འཁོར,མི་དང་དངོས་རྫས་སོགས་སྐྱེལ་འདྲེན་བྱེད་པའི་འཁོར་ལོའོ། །
འདྲེན་རྩོད་ལས་ཞུགས,དཔྱད་ཞིབ་དང་གདམ་གསེས་སོགས་བརྒྱུད་ཅིང་འགྲན་རྩོད་ཀྱིས་ལས་གནས་ཐོབ་པར་བྱས་ཏེ་ལས་ཀར་ཞུགས་པའོ། །
འདྲེན་རྩོད། ཞུ་རྩོད,གདན་འདྲེན་ཞུ་བར་འགྲན་རྩོད་བྱེད་པའོ། །
འདྲེན་རྫས,རང་གར་གཡོ་བའི་གློག་རྡུལ་མང་ཞིང་གློག་འདྲེན་གྱི་ནུས་པ་ཤིན་ཏུ་ཆེ་བའི་དངོས་པོ་སྟེ། དེ་ལས་ཚ་དྲོད་ཀྱང་འདྲེན་པར་སླ་ལ་སྤྱིར་བཏང་ལྕགས་རིགས་ཐམས་ཅད་འདྲེན་རྫས་ཡིན་ནོ། །
འདྲེན་སྐུད,གློག་རྒྱུན་གཞན་དུ་འདྲེན་པའི་ལྕགས་རིགས་ཀྱི་སྐུད་པ་སྟེ། ཕལ་ཆེར་ཟངས་དང་ཧ་ཡང་ལས་གྲུབ་པའོ། །
འདྲེན་སྙུག,སྣག་ཆུ་སྙུག་སྦུབ་ཏུུ་དྲངས་ཤིང་སྙུག་རྩེ་ནས་རང་ཤུགས་ཀྱིས་བབས་ཏེ་ཡི་གེ་འབྲི་ཆོག་པའི་སྙུ་གུ་ཞིག་གོ །
འདྲེས་ཚད,དངོས་པོ་གང་རུང་གི་ནང་དུ་གཞན་གྱི་གྲུབ་ཆ་ལྡན་པའི་ཚད་དོ། །
འདྲེས་ཟན,སྲོག་ཆགས་དང་རྩི་ཤིང་གཉིས་ཀ་ཟ་བ་སྟེ། རྩྭ་དང་ཤ་འདྲེས་པའི་ཟས་ཅན་གྱི་རིགས་སོ། །
འདྲེས་འགྱུར,རྫས་གཉིས་སམ་དུ་མ་མཉམ་དུ་འདྲེས་ནས་རྫས་གཞན་པ་ཞིག་ཏུ་འདྲེས་ཤིང་འགྱུར་བ་སྟེ། ཧའི་དང་དབྱང་འདྲེས་པ་ལས་ཆུར་འགྱུར་བ་ལྟ་བུའོ། །
འདྲེས་རྫས,འབྱུང་རྒྱུ་གཉིས་སམ་དུ་མ་བསྡུར་ཚད་ལྟར་འདྲེས་ནས་གྲུབ་པའི་འབྱུང་རྒྱུ་གསར་བ་སྟེ། ཧའེ་རྡུལ་གཉིས་དང་དབྱང་རྡུལ་གཅིག་འདྲེས་ནས་གྲུབ་པའི་ཆུ་ལྟ་བུའོ། །
འདྲེས་རྫས,རྫས་སྣ་གཉིས་སམ་དུ་མ་མཉམ་དུ་བསྲེས་ནས་གྲུབ་པའི་དངོས་པའོ། །
འདྲེས་ཤོང༌,བྱ་བ་མི་འདྲ་བའམ་ཕྱོགས་མི་འདྲ་བ་དུས་གཅིག་ཏུ་དང་ལེན་བྱེད་པ་ལའོ། །
འདྲེས་ཤྭ,བེ་ཤྭ་མ་ཡིན་པའི་ཤྭ་མོའི་རིགས་འདྲ་མིན་གྱི་སྤྱི་མིང་ངོ༌། །
འདྲེས་སྡོད,མི་རིགས་གཉིས་སམ་གཉིས་ཡན་ཆད་ས་གནས་གཅིག་ཏུ་མཉམ་དུ་འདྲེས་ནས་སྡོད་པའོ། །
འདྲེས་སྦྱར,བྱ་དངོས་དུ་མ་ལྷན་དུ་འདྲེས་ཤིང་སྦྱར་ནས་གྲུབ་པའོ། །
འདྲེས་སྦྱར་རྒྱུ་ཆ,རང་བཞིན་ནམ་གྲུབ་སྟངས་མི་མཚུངས་པའི་དངོས་པོ་གཉིས་སམ་དུ་མ་མཉམ་དུ་བསྲེས་པའམ་སྦྱར་བ་ལས་བྱུང་བའི་རྒྱུ་ཆ་སྟེ། རང་བཞིན་ཁེར་རྐྱང་ཅན་གྱི་རྒྱུ་ཆ་ལས་ནུས་པ་བཟང་ཞིང་བཀོལ་རྒྱ་ཆེ་བའོ། །
འདྲེས་སྦྲང༌,རིགས་མང་པོ་བསྲེས་ཏེ་བཟོས་པའི་སྦྲང་ངམ་མངར་རིགས་སོ། །
འཕང་གསུམ་འཕྲུལ་རྟ,སྔ་འཁོར་གཅིག་དང་ཕྱི་འཁོར་གཉིས་ཅན་གྱི་འཕྲུལ་རྟའོ། །
འཕང་གསུམ་རྐང་འཁོར། འཁོར་ལོ་གསུམ་པ,སྔ་འཁོར་གཅིག་དང་ཕྱི་འཁོར་གཉིས་ཡོད་པའི་རྐང་འཁོར་རམ་ལྕགས་རྟའོ། །
འཕང་མ,ཤིང་ཕྲན་གྱི་རིགས་ཏེ་ཤུན་ལྤགས་སྐྱ་ལ་སྲབ་པ། ལོ་མ་སྒོང་དབྱིབས་དང་མེ་ཏོག་དཀར་སེར་སྦུབ་རིང་མཆུ་ཡི་དབྱིབས་ཅན། འབྲས་བུ་དམར་ཆུང་ཞིམ་མངར་ཅན་འབྱུང་བ་ཞིག་གོ །
འཕང་མདུང༌,༡ གནའ་བོའི་དྲག་ཆས་ཀྱི་བྱེ་བྲག་ཅིག་དང༌། ༢ ཞིང་ལམ་ལུས་རྩལ་གྱི་རྣམ་གྲངས་ཤིག་སྟེ། འཕང་བར་བྱ་བའི་མདུང་དབུས་སྦོམ་ལ་སྣེ་གཉིས་ཕྲ་བ་ཞིག་གོ །
འཕང་འབྲས,ཤིང་ཕྲན་གྱི་རིགས་ཏེ། མེ་ཏོག་སྨུག་སྐྱ་འབྲས་བུ་དམར་ཆུང་ཞིམ་མངར་ཅན་ཞིག་སྟེ། དེའི་འབྲས་བུ་ལའང་འཕང་འབྲས་སུ་འབོད་དོ། །
འཕང་རྟེན,གློག་བསྐོར་ཤེད་འཕྲུལ་དང༌། གློག་འདོན་འཕྲུལ་གྱི་ནང་གི་འཕང་ལོ་འཁོར་བའི་རྟེན་བྱེད་པའི་ལྷུ་ལག་ཅིག་གོ །
འཕར་ཆག་འཛའ་ཐང༌,དངུལ་འགྲུལ་འཛའ་ཐང་སྔོན་ནས་གཏན་ཆགས་མི་བྱེད་པར་ཕྱི་དངུལ་ཁྲོམ་རའི་མཁོ་སྤྲོད་དང་དགོས་མཁོའི་འབྲེལ་བ་ལྟར་འཕར་ཆག་ཅི་རིགས་སུ་འབྱུང་བའི་དངུལ་འཛའ་ཐང་ངོ༌། །
འཕར་དེབ,རྗེས་དྲན་གྱི་ཉི་མ་དང་དམིགས་བསལ་གྱི་སྐབས་སུ་དུས་དེབ་སོགས་ཀྱི་རྩོམ་ཡིག་གི་གྲངས་ཀ་ཇེ་མང་དུ་བཏང་བའམ་དེབ་འཕར་མ་བཟོས་པའོ། །
འཕར་བ,སྤྱང་ཁུ་དང་འདྲ་ཞིང་ཅུང་ཆུང་ལ་སྒོ་ཕྱུགས་སོགས་རུབ་རྒོལ་གྱིས་གསོད་པའི་གཅན་གཟན་གཏུམ་པོ་ཞིག་གོ །
འཕར་བརྩེགས་ཁང༌,ནང་དུ་བརྩེགས་འཕར་མ་ཡོད་པའི་ཁང་པའོ། །
འཕར་ཚད,རིན་ཐང་སོགས་ཡར་ལ་འཕར་བའི་ཚད་དོ། །
འཕར་ཚད,རིན་གོང་སོགས་ཡར་འཕར་བའི་ཚད་དོ། །
འཕར་འབོལ,ནང་དུ་རྣོ་སྐུད་ཀྱི་འཕར་མང་པོ་བསྒྲིགས་པའི་མལ་ཁྲི་འབོལ་པོ་ཞིག་གོ །
འཕར་རྩ,མི་དང་སྲོག་ཆགས་ཀྱི་ཁྲག་རྩ་ལ་འཕར་སྡོད་གཉིས་སུ་ཕྱེ་བ་ལས་ཁྲག་རྒྱུན་སྙིང་ལས་ཐོན་ནས་ལུས་ཡོངས་ལ་འགྲེམ་པར་བྱེད་པའི་འཕར་ལྡིང་ཅན་གྱི་ཁྲག་རྩ་ལ་འཕར་རྩ་ཞེས་བྱའོ། །
འཕར་རྩ་རེངས་པ,ཁྲག་ཤེད་མཐོ་བ་དང་ཁྲག་གི་ནང་དུ་མཁྲིས་ཕྲུམ་མང་བ་ལས་བྱུང་བའི་སྙིང་དང་ཀླད་པ་སོགས་ཀྱི་འཕར་རྩ་རྣམས་མཉེན་ཆ་དང་བྲལ་ནས་རེངས་པར་གྱུར་པའི་ནད་ཅིག་གོ །
འཕར་ལེན,རླངས་འཁོར་སོགས་ཀྱི་འཕར་ཚད་དང་གཡོ་འགུལ་ཇེ་ཆུང་དུ་གཏོང་བའི་ལྡེམ་ཅན་གྱི་ལྷུ་ལག་ཅིག་གོ །
འཕར,འཕྲུལ་ཆས་ཀྱི་ལྷུ་ལག་ཆུང་ངུ་ཞིག་སྟེ། ཕྲ་སྦོམ་ཅི་རིགས་པའི་རྣོ་སྐུད་དཀྲིས་མ་འཕར་ཞིང་ལྡེམ་པའི་ཤུགས་ཅན་ནོ། །
འཕལ་མེད་གློག་འཁོར,འཕལ་ལམ་མེད་པའི་གློག་འཁོར་རོ། །
འཕལ་ལམ,མེ་འཁོར་དང་གློག་འཁོར་སོགས་འཁོར་ལྕགས་ཀྱི་འཕལ་ཁ་སྤྲད་དེ་འགྲོད་པའི་ལམ་མོ། །
འཕལ་ལམ་གློག་འཁོར,འཕལ་ཁ་སྤྲད་པའི་ལྕགས་ལམ་དུ་རྒྱུ་བའི་གློག་འཁོར་རོ། །
འཕུར་གཡེང༌,འཕུར་བའམ་འཁོར་གཡེང་གི་ཚུལ་གྱིས་གཤོག་པ་རྐྱོང་སྐུམ་ཆེར་མི་བྱེད་པའི་ངང་ལ་འཕུར་སྐྱོད་བྱེད་པའི་ངང་ཚུལ་ཞིག་གོ །
འཕུར་གྲུ,སའི་གོ་ལའི་རླུང་ཆེན་བང་རིམ་བརྟོལ་ནས་གོ་ལ་གཞན་དུ་སྐྱོད་ཐུབ་པའི་འཕུར་གྲུའོ། །
འཕུར་ཆས,མཁའ་དབྱིངས་སུ་འཕུར་ནུས་པའི་ཡོ་བྱད་དམ་བསྒྲིག་ཆས་ཏེ་སྤྱིར་བཏང་གི་མཁའ་འགྲུལ་ཡོ་བྱད་དང་འཇིག་རྟེན་འཕུར་ཆས་དང་མེ་ཤུགས་འཕུར་མདའ་དང་མེ་ཤུགས་བསྒྱུར་མདའ་སོགས་སོ། །
འཕུར་དུས,གནམ་གྲུ་འཕུར་མགོ་རྩོམ་པའི་དུས་ཚོད་དོ། །
འཕུར་བསྐྱོད,གཤོག་པ་སོགས་ལ་བརྟེན་ནས་ནམ་མཁའི་དབྱིངས་སུ་འཕུར་ཞིང་སྐྱོད་པའོ། །
འཕུར་བསྐྱོད་གྲུ་གཅལ,སྟེང་དུ་གནམ་གྲུའི་རྒྱུག་ལམ་ཡོད་པའི་མ་གཟིངས་ཀྱི་གྲུ་གཅལ་ལོ། །
འཕུར་མཉེད,ཁྲག་གི་འཁོར་རྒྱུག་བདེ་བ་དང་དབང་རྩའི་ནུས་པ་ལེགས་སྒྲིག་བྱེད་པ་སོགས་ཀྱི་ཕྱིར་དུ་ལུས་ལ་འཕུར་ཞིང་མཉེད་པའི་ལུས་ཁམས་བདེ་སྲུང་དང་ནད་བཅོས་བྱེད་ཐབས་ཤིག་གོ །
འཕུར་མཉེའི་སྣུམ,ལུས་ལ་འཕུར་མཉེ་བྱེད་སྐབས་བྱུག་བྱའི་སྣུམ་མོ། །
འཕུར་རེས་ཨང་གྲངས། རེས་གྲངས,འགྲུལ་སྐྱེལ་གནམ་གྲུ་དང་མཚོ་གྲུ་རྣམས་གཏན་འཁེལ་བྱས་པའི་མཁའ་ལམ་དང་མཚོ་ལམ་དུ་དུས་ལྟར་བསྐྱོད་པའི་རེས་མོས་ཀྱི་ཐེངས་གྲངས་སོ། །
འཕུར་རྩོམ,གནམ་གྲུ་སོགས་ས་ངོས་ནས་སྨི་ཉེར་ལྔ་ཙམ་གྱི་བར་སྣང་དུ་ཡར་འཕགས་ཏེ་འཕུར་བའི་དུས་སོ། །
འཕུར་སྡེར,ད་དུང་ཅི་ཡིན་མ་ཤེས་པའི་སྡེར་དབྱིབས་ཀྱི་འཕུར་དངོས་ཤིག་གོ །
འཕུར་སྡེར,སྡེར་དབྱིབས་ཀྱི་འབེན་ནམ་མཁར་འཕངས་པ་ལ་མེ་མདས་གཟས་ཏེ་འཕེན་པའི་ལུས་རྩལ་གྱི་རྣམ་གྲངས་ཤིག་གོ །
འཕུར་སྡེར་འཕེན་པ,ཕན་ཚུན་བར་རྒྱང་རིང་ནས་འཕངས་ཏེ་རྩེ་བའི་དབྱིབས་སྡེར་མ་དང་འདྲ་ཞིང་རླུང་ལ་གཡེང་བའི་རྩེད་ཆས་ཤིག་གོ །
འཕེན,ཆུ་སོགས་བརྔུབས་ནས་དམའ་ས་ནས་མཐོ་ས་སོགས་གནས་གཞན་དུ་འཕེན་པའམ་འདོན་སྐྱེལ་བྱེད་པའི་འཕྲུལ་ཆས་ཤིག་སྟེ། ནང་གསེས་ཆུ་འཕེན་དང་དབུགས་འཕེན་དང་སྣུམ་འཕེན་སོགས་སུ་དབྱེ་ལ། དབྱིན་ཡིག་གི(pump)ཞེས་པའི་སྒྲ་གདངས་ཀྱང་ཡོད་པས་འཕེན་ཞེས་སྒྲ་དོན་གཉིས་ཆར་བསྒྱུར་པའོ། །
འཕེན་གཏུག་དབང་ཆ,རྒྱལ་ཁབ་ཀྱི་ལྟ་སྐུལ་ལས་ཁུངས་དག་གིས་སྲིད་གཞུང་དཔོན་རིགས་ཀྱི་ཁྲིམས་འགལ་དང་འགན་འཛོལ་གྱི་བྱ་སྤྱོད་ལ་ཁྲིམས་གཏུག་བྱེད་ཆོག་པའི་དབང་ཆའོ། །
འཕེན་གཏུག,༡ རྒྱལ་པོའི་རྒྱལ་ཁབ་ཀྱི་ལྟ་ཞིབ་དཔོན་པོས་དཔོན་རིགས་ཀྱི་ཉེས་པ་ཐེར་འདོན་བྱེད་པ་དང༌། ༢ རྒྱལ་ཁབ་ཁ་ཤས་ཀྱི་གྲོས་ཁང་གིས་སྲིད་གཞུང་དཔོན་རིགས་ཀྱི་ལས་འཛོལ་དང་ཉེས་སྤྱོད་ཐེར་འདོན་བྱེད་པའོ། །
འཕེན་པ,མེ་མདའ་དང་མེ་སྒྱོགས་སོགས་འབེན་སོགས་ཡུལ་ལ་དམིགས་ནས་འཕེན་པའོ། །
འཕེན་འཕང་སྤོ་ལོ,ཅོག་ཙེ་ནར་མོར་བསྒྲིགས་པ་ཞིག་གི་བར་མཚམས་སུ་སྐུད་དྲས་བཅད་པའི་ཕྱོགས་གཉིས་ནས་མི་གཉིས་ཀྱིས་གྲུག་ཆུང་ཞིག་ཕན་ཚུན་དུ་འཕེན་རེས་བྱས་ཏེ་རྩེ་བའི་ལུས་རྩལ་ཞིག་སྟེ། འཕེན་འཕང་ཞེས་པ་སྒྲ་དོན་གཉིས་ཆར་བསྒྱུར་ཅིང་བཏགས་པའོ། །
འཕེན་སྐོར་ཕྱི་མ,ལྒང་ལི་འགྲན་བསྡུར་གྱི་འཕེན་སྐོར་གཅིག་ལ་དུས་རིམ་སྔ་ཕྱི་གཉིས་སུ་ཕྱེས་པའི་ཕྱི་མའོ། །
འཕེན་སྐོར་སྔ་ཆ,སླེ་གྲུག་སོགས་འཕེན་སྐོར་གཅིག་གི་ཕྱེད་སྔ་མ་སྟེ་དེ་ལ་ཡང་སྐར་མ་བཅུ་གཉིས་ཅན་གཉིས་ཀྱི་ཚད་སོགས་ཡོད་དོ། །
འཕེན་སྐོར་ཧྲིལ་པོ,སྤོ་ལོ་ཐེངས་གཅིག་རྩེ་བའི་བརྒྱུད་རིམ་ཡོངས་རྫོགས་ཏེ། དེ་ལ་འཕེན་སྐོར་སྔ་ཆ་དང་ཕྱི་ཆ་གཉིས་སུ་དབྱེའོ། །
འཕེལ་འགྲིབ,ཆུ་ངོས་ཀྱི་གནས་ཚད་དང་རིན་གོང་གི་ཚད་ཡར་འཕེལ་མར་འགྲིབ་བྱེད་པའོ། །
འཕེལ་འཛིན,དཔང་འཛིན་ཉོ་ཚོང་སྒྲིགས་གཞིས་དཔང་འཛིན་ཁྲོམ་རའི་བརྟན་བརླིང་གི་ཆེད་དུ་ཐབས་གང་རུང་གི་སྒོ་ནས་རྐང་དངུལ་རིན་གོང་འཕར་ཆག་ལ་ཚོད་འཛིན་བྱས་ཏེ་གཞི་ཁྱོན་ངེས་ཅན་ཞིག་ནང་དུ་གནས་ཐུབ་པར་བྱེད་པའོ། །
འཕེལ་རིམ,དངོས་པོ་འཕེལ་རྒྱས་འགྱུར་ལྡོག་གི་གོ་རིམ་མོ། །
འཕེལ་རྒྱས། གོང་འཕེལ,དངོས་པོ་དང་ཤེས་རིག་ཐོན་སྐྱེད་སོགས་ཚད་གཞི་ཆུང་ངུ་ནས་ཆེ་བ་དང་དམའ་བ་ནས་མཐོ་བར་འཕེལ་ཞིང་རྒྱས་པའོ། །
འཕོ་བ,སྔོན་གྱི་གནས་ལས་གནས་གཞན་དུ་འགྲོ་བའོ། །
འཕོ་བསྐྱོད་མ་དངུལ,ཁེ་ལས་ཁག་གིས་རྒྱུ་ཆ་ཉོ་བ་དང་གླ་ཕོགས་སོགས་སུ་བཀོལ་བའི་མ་དངུལ་ལོ། །
འཕོ་བསྐྱོད་མི་གྲངས,གནས་གཅིག་ཏུ་མི་སྡོད་པར་བསྐྱོད་པའི་མི་འབོར་གྱི་གྲངས་ཀའོ། །
འཕོ་བསྐྱོད། འཁོར་རྒྱུག,༡ གནས་གཅིག་ཏུ་མི་སྡོད་པར་བསྐྱོད་པ་དང༌། ༢ གནས་གཏན་འཁེལ་མ་ཡིན་པའོ། །
འཕོངས་རུས་དབང་རྩ,མིའི་ལུས་ཕུང་གི་ཆེས་སྦོམ་པའི་དབང་རྩ་སྟེ། སྒལ་གཞུང་དབང་རྩའི་མར་སྣེ་ལས་གྱེས་ཤིང་གཙོ་བོ་ལུས་སྨད་ཀྱི་འགུལ་བསྐྱོད་དང་རྐྱོང་སྐུམ་གྱི་ལས་བྱེད་པ་ཞིག་གོ །
འཕྱང་ཚད,འཕྱང་སྐུད་སོགས་ཐུར་དུ་དྲང་པོར་འཕྱང་བའི་ཚད་དོ། །
འཕྱང་རྡང༌,ཐག་པའི་སྣེ་གཉིས་གནམ་ལ་བཏགས་པའི་དཀྱུས་སུ་འཕྱངས་ནས་གཡོ་འགུལ་བྱེད་པའི་རྩེད་ཆས་ཤིག་གོ །
འཕྱངས་ཐག། རྒྱན་དར,དར་ཆ་དང་སྟོད་ཐུང་དང་ཞྭ་མོ་སོགས་ཀྱི་སྟེང་དུ་བརྒྱན་པའི་དར་དཔྱངས་སོ། །
འཕྱངས་ཟམ,བྲག་འཕྲང་དང་གཡང་གཟར་སོགས་ཀྱི་བར་ལ་ཐག་པ་འཕྲེད་དུ་དཔྱངས་ནས་བཟོས་པའི་ཟམ་པའོ། །
འཕྱངས་སྐས,ཐད་འཕུར་གནམ་གྲུ་སོགས་ཀྱི་ཐོག་ནས་མར་འཕྱངས་ཐབས་སུ་བྱས་པའི་ཐག་པའི་སྐས་ཤིག་གོ །
འཕྱངས་སྐྲན,བ་ཡི་ནུ་མ་བཞིན་དུ་མར་འཕྱང་བའི་སྐྲན་ཞིག་གོ །
འཕྱར་འཕྲུལ,འཕྱར་འཕྲུལ་གྱི་འགྲེལ་བར་ལྟོས།
འཕྱི་བ,འོ་འཐུང་སྲོག་ཆགས་ཀྱི་རིགས་ཤིག་སྟེ། སྤུ་མདོག་རག་སེར་རྐང་ལག་ཐུང་ལ་མདུན་སོ་གཉིས་རིང་བ། སུག་པའི་སྡེར་མོ་རྣོ་བས་དོང་འབྲུ་ཞིང་དགུན་ཉལ་བྱེད་པ་ཞིག་གོ །
འཕྱེ་བ,འབུ་དམར་ལྟོ་བས་འགྲོ་བའམ་ནུར་ནས་འགྲོ་བའི་ཚུལ་ལོ། །
འཕྱོར་སྤྲས,རྒྱན་ཆ་དང་གོས་སོགས་ཀྱིས་གཟབ་འཕྱོར་སྤྲས་པའོ། །
འཕྲང་འགག,གྲོག་རོང་དོག་མོའི་འགག་གོ །
འཕྲད་ངོས,དངོས་པོ་གཉིས་ཕན་ཚུན་འཕྲད་པའི་ངོས་སོ། །
འཕྲད་འདྲི,འབྲེལ་ཡོད་མི་སྣའི་མདུན་དུ་སོང་ནས་གནས་ཚུལ་འདྲི་བར་བྱེད་པའོ། །
འཕྲལ་ཐོན་པར་ཆས,པར་བླངས་མ་ཐག་ཏུ་པར་ཤོག་གི་ངོས་སུ་འདྲ་བརྙན་ཐད་ཀར་ཐོན་པའི་པར་ཆས་ཤིག་གོ །
འཕྲལ་སྡོད་འཐེབ,སྒྲ་ཕབ་སོགས་ཀྱི་ངོས་ན་ཡོད་པའི་འཐེབ་ནོན་ཞིག་སྟེ། དེ་མནན་ན་འཕྲལ་དུ་སྡོད་པའམ་དེ་གའི་ངང་དུ་བསྡད་ནས་སྒུག་པར་བྱེད་པའོ། །
འཕྲལ་སྡོད,འཕྲལ་དུ་སྡོད་པའམ་མཚམས་འཇོག་པའོ། །
འཕྲིན་གཏོང༌,༡ འཕྲིན་ཡིག་ལ་བརྟེན་ནས་གནས་ཚུལ་སྐྱེལ་བ་དང༌། ༢ གློག་རླབས་དང་འོད་རླབས་ལ་བརྟེན་ནས་ཡི་གེ་དང་པར་རིས་བསྐུར་བའོ། །
འཕྲིན་གཏོང༌,འཕྲིན་གཏོང་གི་འགྲེལ་བར་ལྟོས།
འཕྲིན་གཏོང༌,༡ འཕྲིན་ཡིག་ལ་བརྟེན་ནས་གནས་ཚུལ་སྐྱེལ་བ་དང༌། ༢ གློག་རླབས་དང་འོད་རླབས་ལ་བརྟེན་ནས་ཡི་གེ་དང་པར་རིས་བསྐུར་བའོ། །
འཕྲིན་གཏོང་འཁོར་སྐར། འཕྲིན་སྐར,འཕྲིན་གཏོང་གི་ཕྱིར་དུ་བཀོལ་རྒྱུའི་མིས་བཟོས་འཁོར་སྐར་རོ། །
འཕྲིན་ཐུང༌,ལག་འཕྲིན་གཅིག་ནས་ལག་འཕྲིན་གཞན་ཞིག་ཏུ་གཏོང་བའི་འཕྲིན་ཐུང་ངུའོ། །
འཕྲིན་དེབ,འཕྲིན་གཏོང་ཡུལ་གྱི་ས་གནས་ཁ་བྱང་དང་ཁ་པར་ཨང་གྲངས་སོགས་བྲིས་པའི་དེབ་བོ། །
འཕྲིན་དྲྭའི་ལག་རྩལ,བརྡ་འཕྲིན་དྲ་བ་དང་འབྲེལ་བའི་ལག་རྩལ་ལོ། །
འཕྲིན་པང༌,ཡིག་འཕྲིན་གཞག་སའི་གཞིའོ། །
འཕྲིན་བཅར,མང་ཚོགས་ཀྱིས་ཡིག་ཐོག་ནས་སམ་དངོས་སུ་ངོ་ཐུག་པ་གང་རུང་གི་སྒོ་ནས་ཏང་སྲིད་ལས་ཁུངས་ལ་དོན་དང་གནས་ཚུལ་ཞུ་བ་དང་ཉེས་མེད་བསྙོན་འཛུགས་ཀྱི་གནས་ཚུལ་གཏུག་བཤེར་བྱེད་པའོ། །
འཕྲུལ་བསྐོར་འཁོར་ལོ,འཕྲུལ་ཆས་ཀྱིས་བསྐོར་བར་བྱ་བའི་རླངས་འཁོར་སོགས་ཀྱི་རིགས་སོ། །
འཕྲུལ་མི,གློག་རྡུལ་རྩིས་འཕྲུལ་གྱི་ཚོད་འཛིན་ལ་བརྟེན་ཏེ་མིའི་ཚབ་བྱས་ནས་བྱ་བ་འགའ་སྒྲུབ་ཐུབ་པའི་རང་བྱེད་འཕྲུལ་ཆས་ཤིག་གོ །
འཕྲུལ་ཚན,ལྷུ་ལག་ཆུང་ངུ་དུ་མ་ལས་གྲུབ་པའི་འཕྲུལ་ཆས་ཀྱི་ཚན་ཁག་ཆུང་ངུའོ། །
འཕྲུལ་རྟ,འཕང་ལོ་གཉིས་སམ་གསུམ་ཅན་གྱི་སྣུམ་འཁོར་ཆུང་ངུ་ཞིག་གོ །
འཕྲུལ་རྟའི་གྲུ་ཤན། འཕྲུལ་གྲུ,འཕྲུལ་རྟའི་ཤེད་འཕྲུལ་ཅན་གྱི་གྲུ་ཤན་ཆུང་ངུ་ཞིག་གོ །
འཕྲུལ་སྒམ,གདན་གཞག་རྩིས་འཕྲུལ་གྱི་གཙོ་འཕྲུལ་གཞུག་སའི་སྒམ་མོ། །
འཕྲུལ་སྒོ་འབྱེད,འཕྲུལ་འཁོར་སོགས་འཁོར་སྐྱོད་བྱེད་མགོ་ཚུགས་པ་དང༌། གློག་བརྙན་བརྙན་འཕྲིན་གྱི་པར་རྒྱག་མགོ་ཚུགས་པའོ། །
འཕྲུལ་སྙིང༌,ཆུ་ཚོད་ལྟེ་བའི་མདའ་རིམ་གསུམ་གྱི་གཞི་རྟེན་སོགས་འཕྲུལ་ཆས་ནང་ཁུལ་གྱི་ལྷུ་ལག་གོ །
འཕྲུལ་སྣུམ། གར་སྣུམ,འཕྲུལ་ཆས་ཀྱི་ནང་རོལ་ཏུ་འཇམ་འདྲེད་འོང་བའི་ཕྱིར་བཀོལ་བའི་སྣུམ་གཤེར་ཅུང་གར་བའི་རང་བཞིན་ཅན་ཞིག་གོ །
འཕྲེད་ཐིག,༡ རས་སོགས་ཀྱི་ཐོག་གི་འཕྲེད་རིས་དང༌། ༢ སའི་གོ་ལའི་ལྷོ་བྱང་གཉིས་ཀྱི་འཕྲེད་ཐིག་གོ །
འཕྲེད་ཕྱོགས་གོ་རྟགས,སྙོམས་ངོས་ཀྱི་གནས་གང་རུང་ཞིག་ནས་གཞུང་ཚད་དུ་སླེབས་པའི་བར་ཐག་གོ །
འཕྲེད་ཚད,སའི་གོ་ལའི་ལྷོ་བྱང་འབྱེད་བྱེད་ཀྱི་འཕྲེད་ཐིག་སྟེ་དམར་ལམ་ནས་མགོ་བཙུགས་ཏེ་ལྷོ་མཐའི་ཕྱོགས་ལ་ལྷོའི་འཕྲེད་ཐིག་དང་བྱང་མཐའི་ཕྱོགས་ལ་བྱང་གི་འཕྲེད་ཐིག་སྟེ་ཕྱོགས་དེ་གཉིས་ལ་སོ་སོར་ཆ་ཚད་དགུ་བཅུ་རེ་ཡོད་དོ། །
འཕྲེད་སྦྱར། འཕྲེད་ཡིག,འཕྲེད་དུ་དགལ་བར་བྱ་བའི་བསྒྲག་ཡིག་གོ །
འཕྲེད་སྦྱོར། ཐོད་ཡིག,ཆ་སྦྱོར་གྱི་སྟེང་ཕྱོགས་སུ་འཕྲེད་དམ་ཐོད་དུ་སྦྱར་བར་བྱ་བའི་སྡེབ་སྦྱོར་ཅན་གྱི་ཡི་གེའོ། །
འཕྲོ་ཐིག,༡ དམར་ཕྱིའི་འོད་དང་སྨུག་ཕྱིའི་འོད་དང་མཐོང་རུང་འོད་དང་ཨེ་ཁི་སི་འཕྲོ་ཟེར་སོགས་རླབས་ཐག་ཅུང་ཐུང་བའི་གློག་སྡུད་རླབས་ཀྱི་རིགས་རྣམས་དང༌། འགྲོས་ཚད་མཐོ་ཞིང་ནུས་ཤུགས་ཆེ་བའི་གཞི་རྡུལ་གྱི་རྒྱུན་ལའང་འཕྲོ་ཐིག་ཅེས་ཟེར་བ་དང༌། ༢ དབྱིབས་རྩིས་སུ་ཚེག་ཐིག་ཅིག་གི་སྟེང་ནས་བརྩིས་ཏེ་ཁ་ཕྱོགས་ངེས་ཅན་ཞིག་ཏུ་བསྲིངས་པའི་ཐིག་རིས་སོ། །
འཕྲོ་འགོག་བསྒྱུར་མདའ,གཞན་ཕྱོགས་ཀྱི་གློག་སྡུད་ཁྱབ་འགྱེད་བེད་སྤྱད་ནས་དེའི་རེག་བརྡ་དང་ཁྱབ་འགྱེད་མ་ལག་ལ་རྗེས་འདེད་དང་གཏོར་བཤིག་གཏོང་ཐུབ་པའི་བསྒྱུར་མདའ་ཞིག་གོ །
འཕྲོ་འགྱེད,ལྟེ་བ་གཅིག་ལས་འོད་ཀྱི་ཟེར་ཕྲེང་སོགས་ཕྱོགས་སོ་སོར་འཕྲོ་ཞིང་འགྱེད་པའོ། །
འཕྲོ་འགྱེད་དངོས་པོ,གཤིས་མི་བརྟན་པའི་འབྱུང་རྒྱུ་རྣམས་ངང་གིས་འགྱུར་ཏེ་འབྱུང་རྒྱུ་གཞན་ཞིག་གི་ངོ་བོར་འཕོ་བའི་དངོས་པོའོ། །
འཕྲོ་འགྱེད་བཅོས་ཐབས,འོད་འཕྲོ་འགྱེད་ཀྱི་ནུས་པ་ལ་བརྟེན་ནས་ངན་སྐྲན་གྱི་ཕྲ་ཕུང་གཏོར་བཤིག་བྱེད་པའི་བཅོས་ཐབས་ཤིག་གོ །
འཕྲིན་བརྡ,འགུལ་བསྐྱོད་དང༌། འོད་དང་སྒྲ་དང་གློག་རླབས་བཅས་ཀྱིས་སྐྱེལ་གཏོང་བྱ་བའི་བརྡའི་རྣམ་པར་གནས་པའི་སྒྲ་གཟུགས་རྣམས་ཏེ། དཔེར་ན། ཁ་པར་སོགས་ལ་བརྟེན་ནས་འཕྲིན་དུ་བཏང་བའི་གཟུགས་དང་སྒྲ་དག་བར་སྣང་ཁམས་སུ་འཕྲིན་དེ་གསལ་བྱེད་དམ་མཚོན་བྱེད་བརྡ་རིས་ཙམ་གྱི་ངོ་བོར་གནས་པའི་འཕྲིན་བརྡའོ། །
འཕྲིན་མདེལ,འཕྲིན་ཡིག་གི་རྣམ་པས་ཕ་རོལ་པོའི་རྩིས་འཕྲུལ་གྱི་དྲ་བ་བརྒྱུད་ནས་བརྡ་འཕྲིན་ལ་གཏོར་བརླག་གཏོང་ནུས་པའི་འགད་མདེལ་ལྟ་བུ་ཞིག་གོ །
འཕྲིན་འབྲེལ,ཕྱོགས་གཉིས་སམ་ཕྱོགས་དུ་མའི་བར་དུ་སྐུད་མེད་འཕྲིན་ཆས་སོགས་ལ་བརྟེན་ནས་འཕྲིན་བརྡ་སྐྱེལ་བའམ་འཕྲིན་གྱིས་འབྲེལ་བ་བྱེད་པའོ། །
འཕྲིན་ཡིག,འཕྲིན་དུ་གཏོང་བའི་ཡི་གེའོ། །
འཕྲིན་ལམ,བརྙན་འཕྲིན་དང་རླུང་འཕྲིན་སོགས་ཀྱི་སྒྲ་རླབས་རྒྱུ་ལམ་མོ། །
འཕྲིན་སྐྱེལ་དམག,དམག་དོན་འཕྲིན་སྐྱེལ་འབྲེལ་གཏུག་བྱེད་པར་འགན་འཁུར་བའི་དམག་རིགས་ཤིག་གོ །
འཕྲིན་སྐྱེལ་ཕུག་རོན,ཆེད་དུ་དམིགས་ཏེ་འཕྲིན་ཡིག་སོགས་སྐྱེལ་བར་བསླབས་པའི་ཁྱིམ་གསོས་ཕུག་རོན་ནོ། །
འཕྲིན་སྦྱོར,འཕྲིན་བརྡའམ་གནས་ཚུལ་རྣམས་སྐྱེལ་བར་བྱེད་པའི་ལག་ཆ་སྟེ། གསར་ཤོག་གམ་བརྙན་འཕྲིན་ནམ་རྒྱང་སྒྲོག་གམ་འགྲེམ་བརྡ་ལྟ་བུའོ། །
འཕྲིན་སླང༌,འཁོར་སྐར་གྱི་བརྙན་འཕྲིན་འཕྲིན་བརྡ་སྡུད་པར་བྱེད་པའི་སླ་ངའི་དབྱིབས་ཅན་གྱི་ཡོ་བྱད་ཅིག་གོ།
འཕྲིན་སློབ,འཕྲིན་ཐོག་ནས་ཟུར་ཁྲིད་བྱེད་པ་གཙོ་བོར་འཛིན་པའི་སློབ་ཁྲིད་བྱེད་ཐབས་ཤིག་གོ །
འཕྲུལ་ཁང༌,༡ འཕྲུལ་འཁོར་སྒྲིག་སྦྱོར་བྱས་པའི་ཁང་པ་དང༌། ༢ རྩིས་འཕྲུལ་གཞག་སའི་ཁང་པའོ། །
འཕྲུལ་ཁེབས,རླངས་འཁོར་སོགས་ཀྱི་ཤེད་འཕྲུལ་གྱི་ཁ་ལེབ་བོ། །
འཕྲུལ་གདན,རླངས་འཁོར་དང་འདྲུད་འཁོར་སོགས་ཀྱི་འཕྲུལ་ཁོག་དང་ཤེད་འཕྲུལ་མ་གཏོགས་པའི་འཕྲུལ་ཆས་ལྷུ་ལག་དག་གི་ཚོགས་པའོ། །
འཕྲུལ་གདན,༡ འཕྲུལ་འཁོར་གྱི་གཞི་གདན་དང༌། ༢ འགྲུལ་སྐྱེལ་གནམ་གྲུའི་ནང་གི་འདུག་སྟེགས་སོ། །
འཕྲུལ་གཟིངས,འཕྲུལ་ཤུགས་ཀྱིས་བསྐྱོད་པའི་གྲུ་སྤྱིའི་མིང་ངོ༌། །
འཕྲུལ་ཆས,ཤུགས་ཀྱི་རིག་པར་བརྟེན་ནས་བཟོས་པའི་བསྒྲིག་ཆས་ཀྱི་རིགས་སོ། །
འཕྲུལ་བཟོའི་སྟེགས། མ་འཕྲུལ,ལྕགས་རིགས་གཙོ་བོར་གྱུར་པའི་འཕྲུལ་ཆའི་རིགས་བཟོ་བྱེད་འཕྲུལ་ཆས་ཤིག་གོ །
འཕྲུལ་བཟོས,འཕྲུལ་ཆས་ཀྱིས་བཟོས་པའི་དངོས་པོ་སྟེ། འཕྲུལ་བཟོས་ཤོག་བུ་ལྟ་བུའོ། །
འཕྲུལ་བསྐོར,འཕྲུལ་ཆས་ཀྱིས་བསྐོར་བར་བྱ་བའི་འཁོར་ལོ་སོགས་སོ། །
འཕྲོད་འཛར,འཕྲོད་འཛིན་དང་འདྲའོ། །
འཕྲོད་འཛིན,སྒོར་མོའམ་དངོས་རྫས་གང་རུང་འཕྲོད་པའི་དན་རྟགས་ཀྱི་འཛིན་ཡིག་གོ །
འབག་ཆེན་འཆམ,འབག་མགོ་ཆེན་པོ་གྱོན་ནས་འཆམ་རྒྱུའི་དགོད་སློང་བའི་བྲོ་གར་གྱི་རིགས་ཤིག་གོ།
འབགས་ཁུལ,དུག་རླངས་སོགས་ཀྱིས་འབགས་པའམ་སྦགས་པར་གྱུར་པའི་གནས་སོ། །
འབགས་ཆུ,འབགས་བཙོག་ཐེབས་པའི་ཆུའོ། །
འབགས་པ,དུག་དང་དྲི་མ་སོགས་མི་གཙང་བས་འབགས་པར་གྱུར་པའོ། །
འབགས་བཅོས,ཁོར་ཡུག་གི་འབགས་བསླད་བསལ་ཞིང་བཅོས་ཏེ་གཙང་མ་ཡོང་བའི་ཐབས་བྱེད་པའོ། །
འབགས་བཅོས,ཁོར་ཡུག་གི་འབགས་བསླད་བཅོས་པའོ། །
འབགས་བསླད་འབྱུང་ཁུངས། འབགས་ཁུངས,ཁོར་ཡུག་འབགས་བསླད་བྱེད་པའི་དངོས་པོའམ་ཁོར་ཡུག་ལ་འབགས་བསླད་འབྱུང་བའི་ཁུངས་སུ་གྱུར་པའི་དངོས་རྫས་སོ། །
འབགས་བསླད,བཟོ་གྲྭ་དང་གཏེར་ལས་སོགས་ནས་ཐོན་པའི་དུད་རླངས་སམ་བཙོག་ཆུ་དང་སྣུམ་འཁོར་གྱི་མཇུག་རླངས་སོགས་དུག་ཅན་དངོས་པོ་རྣམས་མཁའ་རླངས་དང་ས་གཤིན་དང་ཆུ་མགོ་སོགས་ཀྱི་ནང་དུ་འདྲེས་ནས་རང་བྱུང་ཁོར་ཡུག་སྦགས་ཤིང་བསླད་ནས་གནོད་པར་གྱུར་པའོ། །
འབགས་མེད་ཟས་རིགས། ལྗང་མདོག་ཟས་རིགས,སྤྱི་གནོད་དང་འབགས་བཙོག་བྲལ་བའི་ཉེན་མེད་བཅུད་ལྡན་གྱི་ཟས་རིགས་སོ། །
འབགས་མེད་སྡོད་ཁུལ། ལྗང་མདོག་སྡོད་ཁུལ,འབགས་བཙོག་མེད་པའམ་མིའི་ལུས་པོར་མི་འཚེ་བའི་བཟོ་སྐྲུན་གྱི་རྒྱུ་ཆ་ལས་གྲུབ་པའི་སྡོད་ཁང་ངོ༌། །
འབགས་མེད། ལྗང་མདོག,ཁོར་ཡུག་སྲུང་སྐྱོང་གི་བླང་བྱ་དང་མཐུན་པ་སྟེ། སྤྱི་གནོད་མེད་པའམ་འབགས་བསླད་མེད་པའི་དངོས་པོའོ། །
འབགས་འཁྲུགས་ཞན་གསུམ,ཁོར་ཡུག་སོགས་ཀྱི་འབགས་བསླད་དང༌། སྒྲིག་ལམ་དང་གོ་རིམ་མེད་པར་འཁྲུགས་པ་དང༌། སྤུས་ཚད་དང་ཆ་རྐྱེན་ཞན་པ་སོགས་ཀྱི་གནས་ཚུལ་ལོ། །
འབགས་སེལ་ཕྱེ་མ,འབགས་བཙོག་གི་དྲི་མ་སེལ་བྱེད་ཀྱི་འདག་རྫས་ཕྱེ་མའི་རྣམ་པ་ཅན་ནོ། །
འབབ་ཚིགས་འཇུག་སྒོ,རླངས་འཁོར་འབབ་ཚིགས་སུ་འཇུག་སའི་སྒོའོ། །
འབབ་ཚིགས,མགྲོན་པོ་དང་ཚོང་རྫས་སོགས་སྐྱེལ་འདྲེན་བྱ་སའི་ཚིགས་མལ་ལོ། །
འབབ་ཡུལ,ཆུ་ལག་དང་བཅས་པའི་ཆུ་རྒྱུད་གཅིག་གི་འབབ་པའི་ས་ཁུལ་ཧྲིལ་པོའོ། །
འབབ་སྡོད,དུས་བྱ་རྣམས་གནས་གཞན་དུ་འཕུར་བའི་ཚེ་ལམ་བར་དུ་གནས་འཆའ་བའོ། །
འབའ་དངུལ,བྱ་བ་གང་རུང་ཞིག་བསྒྲུབ་པར་ཁས་བླངས་པ་མི་འགྱུར་བའི་གཏའ་རུ་བཞག་པའི་དངུལ་ལོ། །
འབར་རྟ,འགད་རྫས་ཀྱི་འབར་རྟའམ་འབར་ཐིག་གོ །
འབར་རྫས,མེའམ་སྒུལ་ཤུགས་འབྱུང་བར་བྱེད་པའི་འབར་རྫས་ཏེ། སྲ་བ་རྡོ་སོལ་སོགས་དང་གཤེར་བ་རླངས་སྣུམ་སོགས་སོ། །
འབུ་ཀུར་ཀུར,འབུའི་རིགས་གཤོག་པ་ཐུང་ཞིང་མཆོང་འགྲོས་མཁས་པ་ཕོ་རིགས་ཀྱི་གཤོག་པའི་མདུན་ཟུར་ནས་སྒྲ་ཀུར་ཀུར་དུ་འབྱིན་པ་ཞིག་གོ །
འབུ་གསོད་རྫས,གནོད་འབུ་སྔོན་འགོག་དང་གསོད་བྱེད་ལ་སྤྱད་པའི་རྫས་ཤིག་གོ །
འབུ་གྲོ་ཉེར། སྦྲང་ནག་ཕྲུ་གུ,སྦྲང་ནག་གི་ཕྲུ་གུ་སྟེ། ཁ་དོག་དཀར་པོ་དབྱིབས་འཇོང་ནར་མགོ་སྙུང་ལ་མཇུག་ཟླུམ་པའམ་ཡང་ན་མཇུག་མ་རིང་དུ་ཡོད་པ་རྟག་པར་ལྗན་ལྗིན་གྱི་ཁྲོད་དུ་གནས་པ་ཞིག་གོ །
འབུ་ཕྲུག,༡ འབུའི་རིགས་ཀྱི་ཕྲུ་གུ་དང༌། ༢ འབུ་སྲིན་དག་གི་དང་པོ་སྒོ་ང་སོགས་ལས་སྐྱེས་པའི་རྣམ་པ་དོར་ནས་འབུའི་དབྱིབས་སུ་གྲུབ་ཟིན་པའོ། །
འབུ་བག་མ། ལྷམ་བུ་ཆུ་གཤེར,འབུ་སྲིན་རིགས་དང་པོ་དབྱིབས་འཇོང་ཟླུམ་མགོ་མཇུག་ཅུང་ཕྲ་བ་ལ་ནར་སོན་ཚེ་དབྱིབས་ཕལ་ཆེར་ཟླ་གམ་དུ་མངོན་པ་མགོ་ཆུང་ལ་གཤོག་པ་ཐོགས་པ་ཁ་དོག་སྣ་ཚོགས་ལ་སེར་ཐིག་གམ་ནག་ཐིག་མང་བ་ཞིག་གོ །
འབུ་བྱང་བ,འབུ་སྲིན་གྱི་རིགས་ཏེ། གཤོག་སྐོགས་སྟེང་དུ་གདབ་ཤ་སེར་ནག་བབས་པ། དུག་བཏོན་ནས་སྨན་དུ་བྱེད་ལ་ནང་གསེས་རིགས་འགའ་ཞིག་ཡོད་དོ། །
འབུ་བླ་མ་མ་ཎི,འབུའི་རིགས་ལུས་ཕྲ་ཞིང་གཤོག་པ་རིང་པོ་བཞི་དང་ལྡན་པ། རྟག་པར་གཤོག་པ་བརྐྱངས་ནས་སྡོད་ཅིང་ཆུ་ངོགས་སུ་འཁྲི་བ་ཞིག་ཡིན་ལ། མོ་རྣམས་མཇུག་མ་ཆུ་ངོས་སུ་ཕྲད་ཙམ་ཕྲད་ཙམ་གྱིས་ཆུ་ནང་དུ་སྒོ་ང་འཇོག་པར་བྱེད་པ་ཞིག་གོ །
འབུ་རས,དར་སྐུད་ཀྱི་སྙིགས་རོ་ལས་བཟོས་པའི་དར་རས་རྩུབ་ཅིང་རགས་པ་ཞིག་གོ །
འབུ་རྔ་མོང༌། ཀ་ལ,འབུ་སྲིན་གྱི་རིགས་ཤིག་སྟེ། ལུས་ལྗང་མདོག་གམ་སྨུག་ནག་མགོ་དབྱིབས་ཟུར་གསུམ་ཅན། མདུན་སུག་ཟོར་བའི་དབྱིབས་དང་འདྲ་བ། འབུ་སྲིན་ཁ་ཟས་སུ་བྱེད་པ་ཞིག་གོ །
འབུ་རྟེའུ་ལོ,འབུ་སྲིན་གྱི་རིགས་ལུས་ཟླུམ་འཇོང༌། དཔྲལ་བར་མིག་གཅིག་ཅན། དྲི་ངན་མནམ་པ་ཞིག་གོ །
འབུ་རྣ་འཛུལ,ལྷུ་ལུས་སྲོག་ཆགས་ཀྱི་རིགས། འབུ་རྟ་བླ་དང་ཅུང་འདྲ་ཞིང་ཆུང་བ། མདོག་སྔོ་སངས་ཅན་ཞིག་གོ །
འབུ་སུ་ཧང༌,སྔོ་ལྡུམ་གྱི་རིགས་ཏེ། ལོ་མ་སུམ་འབྲེལ་སྒོར་མོ་སེག་རྡར་རིས། མེ་ཏོག་དམར་སེར་ཕྱེ་ལེབ་དབྱིབས། འབྲས་བུ་སྐྱ་བོ་མཁལ་དབྱིབས་ནང་དུ་སྲན་འབྲུ་ཁམ་སེར་ཡོད་པ་ཞིག་ཡིན་ལ། ནང་གསེས་ཕོ་མོའི་ལྡུམ་རིགས་གཉིས་སུ་དབྱེའོ། །
འབུ་སྐྱོགས,སྙི་ལུས་སྲོག་ཆགས་སྐོགས་དུང་དབྱིབས་ལུས་ཅུང་ཆུང་བ་རྫིང་བུ་དང་ཆུ་ཕྲན་ལ་གནས་པ་ཞིག་གོ །
འབུ་སྡོང་རྐོ,འབུ་སྲིན་རིགས་ལུས་དབྱིབས་འཇོང་པོ་རེག་བྱེད་ཀྱི་རྭ་ལུས་ལས་རིང་ཞིང་མདོག་ནག་པོའམ་ཇ་མདོག་ཅན་ཏེ་འབུ་ཕྲུག་སྐབས་སུ་ཤིང་སྡོང་བྲུས་ཏེ་ནང་ནས་བཟའ་བ་ཞིག་གོ །
འབུ་སྨེ་བདུན,འབུ་བག་མའམ་ལྷམ་བུ་ཆུ་གཤེར་གྱི་རིགས་སྐོགས་ལྡན་རྒྱབ་འབུར་པོ་མགོ་ནག་པོ་ཅན་ལུས་ཀྱི་སྐོགས་དམར་པོའམ་སེར་པོ་ལ་རྒྱབ་ཏུ་སྨེ་ཐིག་གམ་ནག་ཐིག་བདུན་ཡོད་པ་ཞིག་གོ །
འབུ། འབུ་སྲིན,ལྷུ་ལུས་སྲོག་ཆགས་ཀྱི་རིགས་ཏེ། ལུས་ཧྲིལ་པོ་མགོ་དང་ཁོག་སྟོད་གསུས་པ་སྟེ་ལྷུ་གསུམ་གྱིས་གྲུབ་ཅིང༌། མགོ་ལ་ཁ་དང་མིག་དང་རེག་རྭ་སོགས་དང༌། ཁོག་སྟོད་ལ་སུག་པ་ཆ་གསུམ་དང་གཤོག་པ་ཆ་གཅིག་གམ་ཆ་གཉིས་དང་ལྡན་ལ། ལྟོ་བར་ཚིགས་ཀྱི་རིམ་པ་དང་དབུགས་འབྱིན་རྔུབ་ཀྱི་བུ་ག་སོགས་ཡོད་པའི་འབུ་སྲིན་རྣམས་སོ། །
འབུད་སྒོ། ཐོན་སྒོ,ཕྱིར་འབུད་སའམ་ཐོན་སའི་སྒོའོ། །
འབུད་སྒོའི་རྟགས,ཕྱིར་འབུད་སའམ་ཐོན་སའི་སྒོ་མཚོན་པའི་རྟགས་སོ། །
འབུར་པར,ཤིང་པར་དང་ཞན་པར་ལྟ་བུ་ཡིག་རིས་འབུར་དུ་ཐོན་པའི་པར་གཞི་ཞིག་གོ །
འབུར་བཞོགས་ཤིང་ལེབ,འབུར་ལེན་བརྒྱབས་པའི་ཤིང་བཞོགས་དང་བཟོ་སྣོན་བྱས་པའི་ཤིང་སྙིགས་དག་མཉམ་དུ་བསྲེས་ཏེ་བཟོས་པའི་ཤིང་ལེབ་ཅིག་གོ །
འབུར་མདའ,ངོས་སུ་འབུར་ཡོད་པའི་འཁོར་མདའ་འམ་སྲོག་ཤིང་ངོ༌། །
འབུར་ཡིག,ཐམ་ཁ་སོགས་ཀྱི་ངོས་སུ་འབུར་ཐོན་དུ་བརྐོས་པའི་ཡི་གེའོ། །
འབུར་རྐོས,རི་མོ་སོགས་འབུར་ཚུགས་སུ་ཐོན་པར་བརྐོས་པའོ། །
འབུར་ལེན,ཤིང་ངོས་ཀྱི་འབར་འབུར་རྣམས་བཞོགས་ནས་མཉམ་པར་བྱེད་པའི་ཤིང་བཟོའི་ལག་ཆ་ཞིག་གོ །
འབུར་ལེན་སྟེགས,འབུར་ལེན་རྒྱག་སའི་ལས་སྟེགས་སོ། །
འབུར་ལེན,ཤིང་ལེབ་སོགས་ཀྱི་སྟེང་གི་འབུར་རྣམས་ལེན་བྱེད་ཀྱི་ལག་ཆ་ཞིག་གོ །
འབུར་ཤེལ། ཆེ་ཤེལ། མེ་ཤེལ,དཀྱིལ་དབུས་མཐའ་འཁོར་ལས་འབུར་བའི་ཤེལ་གྱི་རིགས་ཏེ། ཉི་ཟེར་སོགས་ཤེལ་དེ་ལ་ཕོག་ན་ཕར་རྒྱབ་ནས་འོད་ཕུང་གནས་གཅིག་ཏུ་འདུས་ཏེ་ཚ་དྲོད་འཕེལ་ལ་གཞན་ཡང་དངོས་པོ་རྣམས་འདུས་མདོ་དེའི་ནང་རོལ་དུ་འཁེལ་ན་རྒྱབ་ནས་བལྟས་ཚེ་རགས་པར་སྣང་ཞིང་འདུས་མདོའི་ཕྱི་རོལ་དུ་འཁེལ་ན་དེ་ལས་ལྡོག་སྟེ་ཆུང་ངུར་སྣང་བ་ཞིག་གོ །
འབུལ་བ,ཡུལ་གོང་མ་རྣམས་ལ་གུས་པའི་སྒོ་ནས་འབུལ་བའོ། །
འབེན་ཕུང༌,ཕྲ་ཕུང་གཞན་ནམ་འགོག་རྫས་ཀྱིས་རྒོལ་བའི་དམིགས་འབེན་དུ་གྱུར་པ་ན། ཕྲ་ཕུང་དེ་ལ་འབེན་ཕུང་ཞེས་ཟེར་རོ། །
འབོ་འཁོར,འཛུགས་སྐྲུན་དང་གཏེར་ཁ་སྔོག་པ་སོགས་ཀྱི་གནས་སུ་འཕལ་ལམ་གྱི་སྟེང་དུ་བསྒྲིལ་ནས་ས་རྡོ་སོགས་དབོར་འདྲེན་བྱེད་པའི་ཆེད་དུ་ཉེ་བར་བཀོལ་བའི་ཡོ་བྱད་ཕྱི་དབྱིབས་འབོ་དང་འདྲ་བ་ཞིག་གོ །
འབོད་གོང༌,འཚོང་བ་པོས་འབོད་པའམ་སྒྲོག་པའི་ཚོང་རྫས་ཀྱི་རིན་གོང་ངོ༌། །
འབོད་གོང༌,འཚོང་བ་པོས་ཚོང་རྫས་མ་བཙོངས་པའི་སྔོན་དུ་བཙོང་བྱའི་དངོས་པོར་བཏབ་པའི་གོང་ཚད་དོ། །
འབོད་དྲིལ,ནད་པས་ནད་ཁང་ནས་སྨན་པའམ་སྨན་ཞབས་པ་སོགས་ལ་འབོད་བརྡ་གཏོང་བྱེད་ཀྱི་གློག་དྲིལ་ཞིག་གོ །
འབོད་བསྒྱུར,ཁ་པར་གཞན་གྱི་ནང་དུ་བྱུང་བའི་འཕྲིན་རྣམས་ཁ་པར་གཞན་ཞིག་གི་ནང་དུ་བསྒྱུར་ཏེ་གཏོང་བར་བྱེད་པའོ། །
འབོད་ཚིག། ཁ་འབོད,རྩ་འཛིན་རང་བཞིན་དང་སྐུལ་སློང་གི་ནུས་པ་ལྡན་ལ་བརྗོད་བདེ་བའི་ཚིག་ཐུང་ངུའོ། །
འབོད་སའི་ལྟེ་གནས,གློག་འཕྲིན་ཁང་ངམ་སྐུད་མེད་ཁ་པར་བརྒྱུད་དེ། ཕ་རོལ་པོའི་ཨང་གྲངས་བོས་ནས་འབྲེལ་གཏུག་བྱེད་སའོ། །
འབོད་ཨང༌,ཁ་པར་སོགས་ཀྱིས་འབོད་བྱའི་ཡུལ་གྱི་ཨང་གྲངས་སོ། །
འབོབ་ཐུང༌,རྐང་ཤུབས་ཡུ་བ་ཐུང་ངུ་ཅན་ནོ། །
འབོབ་དོར,རྐང་འབོབ་དང་དོར་མ་གཞི་གཅིག་ཏུ་འབྲེལ་བའི་གྱོན་ཆས་ཤིག་གོ །
འབོབ་རིང༌,བརླ་རྩར་སླེབས་པའི་རྐང་འབོབ་རིང་པོ་ཞིག་གོ །
འབོམ། ལག་འབོམ,༡ དམག་འཁྲུག་སྐབས་སུ་ལག་པས་འཕེན་རྒྱུའི་འགལ་མདེལ་ཞིག་དང༌། ༢ དབྱིབས་དེ་དང་འདྲ་བའི་དམག་རྩལ་སྦྱོང་ཆས་ཤིག་གོ །
འབོར་ཆུང་དངུལ་བུན,གྲངས་འབོར་མི་ཆེ་བའི་དངུལ་བུན་གཏོང་ལེན་བྱེད་པའོ། །
འབོར་ཆེན,གྲངས་ཀ་འབོར་ཆེ་བའོ། །
འབོལ་གདན,མལ་ཁྲིའི་མཐིལ་དུ་གདིང་བྱའི་འབོལ་ཞིང་ནེམ་པའི་གདན་མཐུག་པོ་ཞིག་གོ །
འབོལ་མལ,མགྲོན་སྐྱེལ་མེ་འཁོར་སོགས་ཀྱི་ནང་གི་འབོལ་ཞིང་མཉེན་པའི་མལ་གདན་ཅན་གྱི་ཁྲིའོ། །
འབོལ་འཇུ,ཕྱོགས་གཉིས་ཀས་རྐང་ལག་རྗེན་པར་འཇུ་རེས་སམ་གཡུག་རེས་བྱེད་པའི་ལུས་རྩལ་གྱི་རྣམ་གྲངས་ཤིག་སྟེ། ཕ་རོལ་པོ་ཐང་དུ་བསྒྱེལ་བའམ་ཕྲག་རྒྱབ་སར་གཏུགས་ནས་སྐར་ཆ་སུམ་ཅུ་འགོར་ན་ཕམ་པར་རྩིའོ། །
འབོལ་སྟེགས,འཕོང་སྟེགས་འབོལ་པོའོ། །
འབོལ་སྟེགས,མེ་འཁོར་གྱི་ནང་གི་འདུག་སྟེགས་སྙི་མོའོ། །
འབོལ་སྟེགས,འཕོང་སྟེགས་འབོལ་པོའོ། །
འབོལ་སྟེགས,མེ་འཁོར་གྱི་ནང་གི་འདུག་སྟེགས་སྙི་མོའོ། །
འབྱམས་སྐྱེས,རྩི་ཤིང་གཞོགས་སམ་གནས་གཅིག་ནས་མཐའ་འབྲེལ་དུ་རྒྱ་བསྐྱེད་དེ་སྐྱེ་བའོ། །
འབྱར་འབྲས,ནང་གི་འབྲས་འབྲུ་འབྱར་བག་དང་ལྡན་པའི་འབྲས་ཀྱི་རིགས་སོ། །
འབྱར་འབྲས། ཆང་འབྲས,འབྱར་འབྲས་ལ་ལྟོས།
འབྱར་འབྲས། ཆང་འབྲས,ཁ་དོག་སེར་སྐྱ་དང་བཙོས་ན་འབྱར་བག་ཅན་གྱི་འབྲས་ཁྱེའུ་ཟས་ཀྱི་རིགས་དང་ཆང་བཙོ་བར་རུང་བ་ཤིག་གོ །
འབྱར་ཤོག། དྭངས་ཤོག,ཕྱི་ནང་གསལ་བའི་འབྱར་བག་ཅན་གྱི་ཤོག་བུ་ཞིག་དང༌། དངོས་པོ་སྦྱར་བྱེད་འགྱིག་ཤོག་འབྱར་བག་ཅན་ཞིག་གོ །
འབྱར་སྐྱི,མིག་འབྲས་དཀྱིལ་ངོས་ཀྱི་ཕྱི་སྐྱི་འཇམ་པོའོ། །
འབྱར་སྤྱིན,ཕྱི་ནང་གསལ་པོར་མཐོང་ཐུབ་པའི་སྦྱིན་ཤོག་འབྱར་བག་ཅན་ཞིག་གོ །
འབྱར་སྲིན,སྲོག་ཆགས་དང་རྩི་ཤིང་གཉིས་ཀའི་བར་དུ་གནས་པའི་སྐྱེ་དངོས་ཕྲ་མོའི་རིགས་ཏེ། དབྱིབས་སྣ་ཚོགས་ཅན་སྔོ་རྩི་མེད་པ་ཕལ་མོ་ཆེ་རུལ་སྐྱེས་དང་ཉུང་ཙམ་འཁྲི་སྐྱེས་སུ་གཏོགས་ལ་སྐྱེ་དངོས་རྫས་འགྱུར་དང་རྒྱུད་བཞག་རིག་པར་ཞིབ་འཇུག་བྱེད་པའི་དཔྱད་གཞི་གལ་ཆེན་ཞིག་ཏུ་བཤད་དོ། །
འབྱིན་རྔུབ་མ་ལག,མི་སོགས་ཀྱི་དབུགས་འབྱིན་རྔུབ་བྱེད་པའི་ལུས་ཀྱི་ཆ་ཤས་རྣམས་སོ། །
འབྱུང་རྐྱེན,དོན་རྐྱེན་གང་རུང་འབྱུང་བའི་ཉེ་རྒྱུའོ། །
འབྱུང་རྒྱུ,༡ བྱ་དངོས་འགྲུབ་བྱེད་ཀྱི་རྒྱུ་རྐྱེན་གཙོ་བོ་དང༌། ༢ རྫས་འགྱུར་འབྱུང་རྒྱུའོ། །
འབྱུང་རྒྱུའི་མཚོན་རྟགས,ལ་ཏིན་མིང་ཡིག་གི་ཡིག་འབྲུ་དང་པོ་གཟུགས་ཆེན་དུ་བྲིས་ཏེ་མཚོན་པར་བྱེད་པའི་རྫས་འགྱུར་འབྱུང་རྒྱུའི་མཚོན་རྟགས་སོ། །
འབྱོར་ཐོ་འགོད་པ,ཚོགས་འདུ་དང་ལས་ཐུན་ལ་འབྱོར་བའི་རྟགས་སུ་ཐོ་དེབ་ཏུ་རང་མིང་འགོད་པའོ། །
འབྱོར་དུས,མེ་འཁོར་དང་གནམ་གྲུ་སོགས་ཡུལ་དེར་འབྱོར་བའི་དུས་ཚོད་དོ། །
འབྱོར་པོ,འཚོ་བའི་ཆ་རྐྱེན་སོགས་འབྱོར་ཞིང་རྒྱས་པའོ། །
འབྱོར་ཕྱུག,རྒྱུ་ནོར་གྱི་འབྱོར་བ་ཕུན་སུམ་ཚོགས་པས་ཕྱུག་པའོ། །
འབྲ་སྡོང༌,ཤིང་ཆེན་གྱི་རིགས་ཏེ། སྡོང་བུ་སྨུག་ནག་སྦོམ་ལ་རིང་བ། ཡལ་ཕྲན་གྱི་ཚིགས་མཚམས་རྣམས་སུ་ཚེར་མ་སྐྱེས་པ། ལོ་མ་ལྗང་འཇམ་འཇོང་དབྱིབས་ཅན། མེ་ཏོག་སེར་སྐྱ། འབྲས་བུ་དམར་པོ་འཇམ་ལ་རོ་མངར་དང་ལྡན་པ་ཞིག་གོ །
འབྲད་བཅོས,རྒྱའི་དམངས་ཁྲོད་ཀྱི་ནད་བཅོས་ཚུལ་ཞིག་སྟེ། ཟངས་ཀྱི་དོང་ཙེ་སོགས་ཆུའམ་སྣུམ་གྱི་ནང་དུ་བསྒྲེས་ནས་ནད་པའི་བྲང་ངམ་རྒྱབ་སོགས་ལ་བྲད་དེ་པགས་པར་ཁྲག་རྒྱས་སུ་འཇུག་པའོ། །
འབྲས,ལོ་གཅིག་སྐྱེ་བའི་རྩི་ཤིང་གི་རིགས་ཤིག་སྟེ། ལོ་མ་འཇོང་རིང༌། མེ་ཏོག་དཀར་པོའམ་ལྗང་གུ འབྲས་བུ་ལ་འབྲས་ཞེས་བརྗོད་དེ། ཆུ་འབྲས་དང་སྐམ་འབྲས་གཉིས་སུ་དབྱེའོ། །
འབྲས,འབྲས་ཀྱི་འགྲེལ་བར་ལྟོས།
འབྲས་གོང༌,ཕྱི་ཤུན་འབྲས་ཕྱེ་དང་ནང་སྙིང་ཏིལ་དང་མངར་ཆ་ལས་བྱས་པའི་ཟན་སྒོང་ཞིག་གོ །
འབྲས་གླུམ,ཆང་རྩི་བཏབ་ནས་བསྙལ་པའི་འབྲས་ཀྱི་གླུམ་མོ། །
འབྲས་ཆང༌,འབྲས་ལས་བསྙལ་པའི་ཆང་ངོ༌། །
འབྲས་ཆན,འབྲས་བཙོས་མའི་ཁ་ཟས་སོ། །
འབྲས་ཆུང༌,ཤུན་པ་བཤུས་ཟིན་པའི་ཁྲེ་ཆུང་གི་མིང་དུ་བཤད་དོ། །
འབྲས་ཐུག,འབྲས་ལས་བྱས་པའི་ཐུག་པ་སླ་མོ་ཞིག་གོ །
འབྲས་དཀར,སྐྱེ་ཡུན་ཅུང་རིང་ཞིང་འབྲས་སོག་ཐུང་བའི་ཆུ་འབྲས་ཀྱི་རིགས་ཤིག་གོ །
འབྲས་དཀར་ཤུན་མེད,ཤུན་པ་བཏོན་པའི་འབྲས་དཀར་རོ། །
འབྲས་ཕྱེ,འབྲས་བཏགས་པའི་ཕྱེ་མའོ། །
འབྲས་བུ་མེ་ཏོག,ཤིང་ཕྲན་གྱི་རིགས། ལོ་མ་སྒོང་དབྱིབས་སྦལ་ལག་ཏུ་གྱེས་པ། མེ་ཏོག་དམར་སྐྱ་སྐོགས་སུ་ཡིབ་སྟེ་གནས་ཤིང་མི་མཐོང་བས་མེ་ཏོག་མེད་པ་ལྟར་སྣང་བ། འབྲས་བུ་ཟླུམ་ལེབ་བམ་སྒོང་དབྱིབས། རོ་མངར་བ་རྟག་པར་མངར་ཟས་སུ་བྱེད་པ་ཞིག་ཡིན་ལ། མེ་ཏོག་མེད་པའི་འབྲས་བུའམ་འབྲས་བུ་རང་མེ་ཏོག་གི་ཚུལ་དུ་མངོན་པས་འབྲས་བུ་མེ་ཏོག་ཅེས་སོ། །
འབྲས་མངར,ཐེ་ལན་རྒྱལ་ཁབ་སོགས་ནས་ཐོན་པའི་འབྲས་སྤུས་ལེགས་བཙོས་ཚེ་དྲི་ཞིམ་ཅན་ཞིག་གོ །
འབྲས་མེད་མེ་ཏོག,འབྲས་བུ་འབྱུང་དུ་མེད་པའི་མེ་ཏོག་གི་རིགས་ཏེ་ཆུ་ཀུ་བའི་མེ་ཏོག་ལྟ་བུའོ། །
འབྲས་མྱུག་འཛུགས་འཕྲུལ,ཆུ་ཞིང་དུ་འབྲས་ཀྱི་མྱུུ་གུ་འཛུགས་བྱེད་ཀྱི་འཕྲུལ་ཆས་ཤིག་གོ །
འབྲས་ཡོས,འབྲས་བརྔོས་པའི་ཡོས་སོ། །
འབྲས་ཡོས་སྦྲང༌། འབྲས་སྦྲང༌,འབྲས་ཡོས་དང་སྦྲང་འདག་གིས་བཟོས་པའི་མངར་ཟས་ཤིག་གོ །
འབྲས་རྒོད,ཆུ་འབྲས་ཀྱི་རིགས་ཤིག་སྟེ། སྡོང་བུ་ཅུང་ཟད་མཐོ་ཞིང་མཉེན་ཆ་ལྡན་པ་ལོ་མ་སྔོ་ལྗང་ཅན་ཞིག་གོ །
འབྲས་ལྟང༌,འབྲས་དོ་བོ་གཅིག་ཁལ་མ་དང་རྟ་དྲེལ་སོགས་ལ་འགེལ་ཚེ་རྒྱབ་ཡ་སྟེ། དོ་ཡ་ཐུབ་པའི་འབྲས་ཁུག་གོ །
འབྲས་སེར། ཁྲེ་སེར,ཁྲེའི་ཤུན་པ་བཤུས་པའི་ནང་འབྲུ་སྟེ། མདོག་སེར་ཞིང་འབྱར་བག་ཅན་ཞིག་གོ །
འབྲས་སོ,ཤུན་པ་མ་བཤུས་པའི་འབྲས་སོ། །
འབྲས་སྐུད,འབྲས་རློན་བཏག་བྱས་པའི་ལྡེ་གུ་ཚགས་སྣོད་དུ་བཙགས་ཏེ་སྐུད་པའི་རྣམ་པར་བྱས་པའི་བཟའ་བ་ཞིག་གོ །
འབྲས་སྐྱུར,འབྲས་ལས་བཟོས་པའི་བྲོ་རྫས་སྐྱུར་ཁུའོ། །
འབྲས་སྲན་ཐུད,འབྲས་ཕྱེ་ལས་བཟོས་པའི་སྲན་ཐུད་དོ། །
འབྲི་ཆུ་འབབ་ཡུལ,འབྲི་ཆུའི་འབབ་རྒྱུད་ཀྱི་ཡུལ་གྲུ་དག་གོ །
འབྲི་ཏ་ས་འཛིན། ས་སེའུ། སྦལ་ཀླད,སྔོ་ལྡུམ་གྱི་རིགས་ཏེ། སྡོང་བུ་ཕྲ་རིང་ཉལ་ནས་སྐྱེ་བ། ལོ་མ་སྒོར་ཆུང་སོག་ལེ་ཁ། མེ་ཏོག་དཀར་པོ་འདབ་མ་ལྔ་བ་འཆར་བའི་འབྲས་བུ་དམར་པོ་འབྲུམ་འབུར་ཅན་སིལ་གཤེར་ལྡན་པ་རོ་མངར་བ་ཞིག་གོ །
འབྲི་མོག,སྔོ་ལྡུམ་གྱི་རིགས་ཏེ། སྡོང་པོ་ཡོངས་སུ་སྤུ་ཆུང་མཁྲེགས་པོས་གཡོག་ཤིང་གཟེངས་པ། ལོ་མ་ཕྲ་རིང༌། མེ་ཏོག་སྔོ་དམར་དྲིལ་དབྱིབས་སྤུངས་སྐྱེས། རྩ་བ་རགས་པ་ཁ་དོག་དམར་སྨུག་གམ་སྨུག་ནག་ཚོན་རྫས་སུ་བྱེད་པ་ཞིག་གོ །
འབྲི་སྟེགས,ཡི་གེ་འབྲི་སའི་སྟེགས་བུའམ་ཅོག་ཙེའོ། །
འབྲི་སྲུང༌,རྩིས་འཕྲུལ་བརྡ་ཆད་དེ། ཡིག་ཚགས་སུ་ཡི་གེ་འབྲི་བའམ་བཟོ་བཅོས་བྱེད་པ་སྲུང་བའོ། །
འབྲིང་རིམ་སྨན་པ། འབྲིང་སྨན,འབྲིང་རིམ་གསོ་རིག་གི་སློབ་གསོ་ཐོབ་པའམ་དེ་དང་མཚུངས་པའི་ཡོན་ཚད་ཡོད་ལ་རྒྱལ་ཁབ་ཀྱི་འཕྲོད་བསྟེན་སྡེ་ཁག་གི་ཞིབ་གཤེར་ཚད་གཞིར་ལོངས་པའི་སྨན་བཅོས་འགན་ཁུར་ལེན་པའི་སྨན་ལས་མི་སྣའོ། །
འབྲིང་རིམ་སློབ་གསོ,དམའ་རིམ་སློབ་གསོའི་རྨང་གཞིའི་སྟེང་དུ་སློབ་མ་རྣམས་སྒོ་ཀུན་ནས་ཡར་སྐྱེད་འབྱུང་བའམ་ཆེད་ལས་གང་རུང་གི་ཡོན་ཏན་ལྡན་པ་ཞིག་ཏུ་གསོ་སྐྱོང་བྱེད་པའི་སློབ་གསོའོ། །
འབྲིང་རིམ,སྤུས་ཚད་དང་གོང་ཚད་ཀྱི་རིམ་པ་འབྲིང་གྲས་སོ། །
འབྲིང་རྒྱུགས,དམའ་རིམ་སློབ་འབྲིང་གི་སློབ་མ་རྣམས་མཐོ་འབྲིང་དུ་འཕར་བའི་ཆེད་དུ་སྤྲོད་རྒྱུའི་རྒྱུགས་སོ། །
འབྲིད་གཟན,ཉ་སོགས་སྲོག་ཆགས་འབྲིད་བྱེད་ཀྱི་གཟན་རིགས་ཏེ། ལྕགས་ཀྱུའི་རྩེ་མོའི་ཤ་ལྟ་བུའོ། །
འབྲིད་འགུགས,༡ དམིགས་ཡུལ་ངེས་ཅན་ཞིག་འགྲུབ་པའི་ཆེད་དུ་ཐབས་ཀྱིས་མི་གཞན་ལ་ཁྲིད་སྟོན་སློབ་གསོ་གོ་བ་སྐོན་པར་བྱེད་པའམ་བསླུ་ཞིང་འགུགས་པར་བྱེད་པ་དང༌། ༢ དངོས་ཁམས་རིག་པའི་སྐབས་སུ་ཚོར་བྱུང་ངོ༌། །
འབྲུ་གུ,རྩི་ཤིང་སོགས་ཀྱི་འབྲས་བུའོ། །
འབྲུ་ཇ,ཇ་ཡི་ལོ་འདབ་སྐམ་བརྔོས་ཀྱིས་རིལ་བུར་འཁུམ་དུ་བཅུག་སྟེ་འབྲུ་རྡོག་ལྟ་བུར་གྱུར་པའི་སྦང་ཇ་ཞིག་གོ །
འབྲུ་མར། པད་སྣུམ,པད་ཁ་དང་ཏིལ་སོགས་ལས་བཟོས་པའི་སྣུམ་མོ། །
འབྲུ་མར། པད་སྣུམ,འབྲུ་མར་གྱི་འགྲེལ་བར་ལྟོས།
འབྲུ་ཚུགས,འབྲུ་རིགས་བཀོད་གཏོང་དང་དོ་དམ་བྱེད་པའི་སྒྲིགས་གཞིའོ། །
འབྲུ་ཞིབ། ཞིབ་འབྲུ,རྩིང་འབྲུ་མ་ཡིན་པའི་ཕྱེ་དཀར་དང་འབྲས་དཀར་སོགས་སོ། །
འབྲུ་རིགས་གྲུ་ཁ,མཚོ་ཐོག་ལ་ཆེད་དུ་འབྲུ་རིགས་དབོར་འདྲེན་བྱ་སའི་གྲུ་ཁའོ། །
འབྲུ་རིགས,བཟའ་བྱར་གྱུར་པའི་གྲོ་ནས་སྲན་ཡུང་སོགས་ཀྱི་སྤྱི་མིང་ངོ༌། །
འབྲུ་རྙིང༌,ལོ་མང་གསོག་ཉར་བྱས་པའི་འབྲུ་རིགས་སོ། །
འབྲུ་རྡུང་འཕྲུལ,འབྲུ་རིགས་སྣ་ཚོགས་རྡུང་བྱེད་དམ་འབྲུའི་ཕྱི་ཤུན་འདོན་བྱེད་ཀྱི་འཕྲུལ་འཁོར་རོ། །
འབྲུ་རྩྭ་བརྔ་བསྡུ་འཕྲུལ,འབྲུ་རིགས་དང་རྩྭ་རིགས་སོགས་བརྔ་བ་དང་བསྡུ་བ་མཉམ་དུ་བྱེད་པའི་འཕྲུལ་ཆས་ཤིག་གོ །
འབྲུག་གྲུ,དུས་ཆེན་སོགས་ཀྱི་སྐབས་སུ་འགྲན་བསྡུར་ལ་བཀོལ་བའི་འབྲུག་གི་དབྱིབས་ཅན་གྱི་གྲུ་རིང་པོ་ཞིག་གོ །
འབྲུག་མིག,འབྲུག་མིག་གི་འགྲེལ་བར་ལྟོས།
འབྲུག་མིག,རྟག་ལྗང་ཤིང་ཕྲན་གྱི་རིགས་ཏེ། ལོ་མ་སྒྲོའི་དབྱིབས་དང༌། མེ་ཏོག་སེར་སྐྱ་འཆར་བ། འབྲས་བུ་ཟླུམ་དབྱིབས་པགས་པ་སེར་ལ་ནང་ཤ་དཀར་བ། རོ་མངར་ཞིང་སྨན་དུ་ཡང་བྱ་ཆོག་པ་ཞིག་གོ །
འབྲུག་མིག་ཚགས་མ,ཤིང་སྡོང་ཆེ་གྲས་ལོ་མ་འཇོང་རིང་མེ་ཏོག་ལྗང་དཀར་རམ་སེར་པོ་འཆར་བ་ཞིག་གི་འབྲས་བུ་ཟླུམ་རིལ་ཕྱི་སྐོགས་སེར་སྐྱ་སྲབ་མོ་འབྲུམ་བུ་ཅན་ཞིག་གོ །
འབྲུག་མིག,རྟག་ལྗང་ཤིང་ཕྲན་གྱི་རིགས་ཏེ། ལོ་མ་སྒྲོའི་དབྱིབས་དང༌། མེ་ཏོག་སེར་སྐྱ་འཆར་བ། འབྲས་བུ་ཟླུམ་དབྱིབས་པགས་པ་སེར་ལ་ནང་ཤ་དཀར་བ། རོ་མངར་ཞིང་སྨན་དུ་ཡང་བྱ་ཆོག་པ་ཞིག་གོ །
འབྲུག་རྩེད,རྒྱ་ནག་གི་ཡུལ་དུ་དར་བའི་ཆེས་སྔ་བའི་རྩེད་མོ་ཞིག་སྟེ། ཤོག་བུ་དང་རས་སོགས་ལས་བྱས་པའི་འབྲུག་གསོབ་ཀྱི་ཁོག་པར་སྒྲོན་མེ་སྦར་ཞིང་མི་མང་པོས་དབྱུག་རྩེ་ནས་སྐོར་ཞིང་རྩེ་བའི་རྩེད་མོ་ཞིག་གོ །
འབྲུག་སྒྲ,ཆར་སྤྲིན་གྱི་ཀློང་དུ་འབྱུང་བ་ཚ་གྲང་འཐབ་པའི་སྒྲ་སྟེ། འབྲུག་གྲག་པའོ། །
འབྲུམ་སེལ་སྣུམ,གདོང་གི་འབྲུམ་བུ་སེལ་བྱེད་ཀྱི་སྣུམ་ཞིག་གོ །
འབྲེག་མཁན,སྐྲ་འབྲེག་པའི་ལས་རིགས་གཉེར་བའི་མིའོ། །
འབྲེག་སྐམ,རྣོ་སྐུད་དང་ལྕགས་སྐུད་སོགས་གཏུབ་པར་བྱེད་པའི་ཆེད་སྤྱོད་ཀྱི་སྐམ་པ་ཞིག་གོ །
འབྲེང་འཁོར,རི་བོ་མཐོ་ཞིང་གཟར་བ་ལ་འཛེག་འབབ་བྱེད་བདེ་བའི་ཆེད་དུ་བཟོས་པའི་ཐག་པའི་འདྲེན་ཤུགས་ལ་བརྟེན་ནས་འཕལ་ལམ་སྟེང་ཡར་མར་བགྲོད་པའི་འཁོར་ལོ་ཞིག་དང༌། བར་སྣང་གི་ཐག་པའི་ཐོག་ནས་དངོས་པོ་དང་མི་ཕར་ཚུར་ལ་སྐྱེལ་འདྲེན་བྱེད་པའི་བསྒྲིག་ཆས་ཤིག་གོ །
འབྲེང་ལམ,བར་སྣང་དུ་རྣོ་སྐུད་སོགས་ཀྱི་ཐག་པ་འཐེན་པའི་ཐོག་ཏུ་ཤུད་པའམ་འདྲེད་དུ་བཅུག་པ་སོགས་ཀྱིས་བགྲོད་པའི་ལམ་མོ། །
འབྲེལ་གཏུག,ཕན་ཚུན་འབྲེལ་བ་བྱེད་པའོ། །
འབྲེལ་གཏུག་པ,ལས་ཁུངས་དང་མི་སྒེར་སོགས་ལ་འབྲེལ་གཏུག་བྱེད་མཁན་གྱི་མི་སྣའོ། །
འབྲེལ་གཏུག,ཕན་ཚུན་འབྲེལ་བ་བྱེད་པའོ། །
འབྲེལ་གྱོད,གྱོད་རྩ་གཅིག་མི་མང་པོ་ལ་འབྲེལ་ཡོད་པས་མི་གཅིག་གི་གྱོད་ཉེས་རྩད་ཆོད་ན་ཞོར་དུ་མི་གཞན་ཞིག་གི་ཉེས་པ་ཡང་ལྷང་ལ་བུད་ཡོང་བ་སོགས་གཅིག་རྩ་གཅིག་ལ་འབྲེལ་བའི་གྱོད་གཞིའོ། །
འབྲེལ་ཅན,ལས་དོན་ནམ་དེ་ལས་གཞན་པའི་ཕྱོགས་ནས་འབྲེལ་བ་ཡོད་ཅིང་ཕན་ཚུན་ལྟ་སྐྱོང་དང་ཁེ་ཕན་སྒྲུབ་པའི་ལས་ཁུངས་སམ་མི་སྒེར་རོ། །
འབྲེལ་ཆགས་ཕུང་ཚན,མི་དང་མཐོ་རིམ་སྲོག་ཆགས་ཀྱི་ཕུང་པོའི་སྲུང་འཛིན་དང་འབྲེལ་བར་བྱེད་པའི་ནུས་པ་ཅན་གྱི་ཕུང་ཚན་ཞིག་སྟེ། ཕྲ་ཕུང་དང་ཕྲ་ཕུང་མེད་པའི་གྲུབ་ཆ་རུས་པ་དང་རྒྱུས་པ་དང་ཕྲུམ་རུས་སོགས་སོ། །
འབྲེལ་དྲྭ,རྩིས་འཕྲུལ་གྱི་དྲ་བ་དུ་མ་མཉམ་དུ་སྦྲེལ་བ་ལས་གྲུབ་པའི་འཕྲིན་དྲྭའོ། །
འབྲེལ་དྲྭ,ད་ཆ་འཛམ་གླིང་ན་ཆེས་ཆེ་བའི་རྩིས་འཕྲུལ་འབྲེལ་དྲྭ་སྟེ། ཨ་མེ་རི་ཁའི་(ARPA)མཐོ་རིམ་ཞིབ་འཇུག་འཆར་འགོད་སྡེ་ཁག་དྲ་བ་ལས་བྱུང་བ་ཞིག་གོ །
འབྲེལ་བ,བར་མ་ཆད་དུ་འབྲེལ་བའོ། །
འབྲོག་ཁུལ,ཕྱུགས་ལས་ས་ཆའམ་སྒོ་ཕྱུགས་འཚོ་སྐྱོང་གཙོ་བོར་བྱེད་པའི་ཡུལ་ཁམས་ཀྱི་མིང་ངོ༌། །
འབྲོང༌,འོ་འཐུང་སྲོག་ཆགས་ཀྱི་རིགས། རྨིག་དབྲག་རི་དྭགས། སྒོ་ཕྱུགས་ནོར་ནག་དང་མཚུངས་ལ་ལུས་བོངས་དང་སྟོབས་ཆེ་བ། སྤུ་མདོག་ཕལ་མོ་ཆེ་བྲེ་བོ་ཞེས་པ་ལུས་ཡོངས་རོག་པོ་དང་ཁ་མཚུལ་སྐྱ་བོ་ཅན། ཁམ་པའང་ཉུང་ཙམ་ཡོད་ལ། མདོ་དབུས་མཐོ་སྒང་གི་རྫ་ཁ་དང་བྱང་སྟོང་སོགས་སུ་ཁྱུ་སྡེབ་བྱས་ནས་གནས་པ་ཞིག་གོ །
འཚག་དྲྭ,སྙིགས་མ་རྣམས་འཚག་པར་བྱེད་པའི་དྲ་བའོ། །
འཚག་མ། ཁྲོལ་ཚགས,འབྲུ་རིགས་སོགས་འཁྲབ་བྱེད་དམ་འཚག་བྱེད་ཀྱི་ཡོ་བྱད་ཅིག་གོ །
འཚང་འགག,ཁྲག་རྩ་དང་འགྲིམ་འགྲུལ་བགྲོད་ལམ་སོགས་འཚངས་ནས་འགགས་པའོ། །
འཚང་འཛིན,མ་དངུལ་དང་ཞིང་ས་སོགས་འོས་མིན་གྱིས་འཛིན་གཅོད་བྱེད་པ་སྟ། བར་དུ་བཙན་གྱིས་འཚང་ཞིང་བདག་ཏུ་འཛིན་པའོ། །
འཚམ་འདྲི,གཏམ་མམ་དངོས་རྫས་ལ་བརྟེན་ནས་ལུས་ཁམས་འཚམ་པོ་ཡིན་མིན་སོགས་འདྲི་བའོ། །
འཚར་སྐྱེ,སྐྱེ་དངོས་དག་རིམ་གྱིས་སྨིན་ཏེ་རྣམ་པ་དང་ནུས་སྟོབས་སོགས་ལ་འགྱུར་བ་ཐེབས་པའོ། །
འཚུབ་འཁོར་གཏོང་བ། འཚུབ་སྐོར,ཉེན་ཁ་དང་ཆག་སྒོ་ལ་མི་འཛེམ་པར་རླངས་འཁོར་དང་འཕྲུལ་རྟ་སོགས་འཚུབ་ཅིང་མྱུར་བར་གཏོང་བའོ། །
འཚེམ་འཕྲུལ,གོས་སོགས་འཚེམ་བྱེད་ཀྱི་འཕྲུལ་འཁོར་རོ། །
འཚེམ་སྦྱོར༌,དཔེ་དེབ་བཟོ་སྟངས་ཤིག་སྟེ། དཔེ་དེབ་ཀྱི་རྒྱབ་གཞུང་སྐུད་པས་བཙེམས་ཤིང་སྦྱར་བའོ། །
འཚེར་འོད་གློག་སྒྲོན། ཉི་འོད་གློག་སྒྲོན,གློག་སྒྲོན་གྱི་བྱེ་བྲག་ཅིག་སྟེ། མཁའ་དབུགས་ཕྱུང་ཟིན་པའི་སྟོང་རྐྱང་ཤེལ་སྦུག་གི་ནང་དུ་དངུལ་ཆུ་བླུགས་པ་དང༌། སྣེ་གཉིས་སུ་གློག་སྣེ་སྤྲད་ཅིང་ནང་ངོས་སུ་འཚེར་བའི་རྫས་བྱུགས་ཡོད་པས་གློག་འོད་དང་འཕྲད་ཚེ་གསལ་ཞིང་འཚེར་བར་འགྱུར་རོ། །
འཚེར་འོད་དབྱུག་པ། འཚེར་དབྱུག,གླུ་ཞེན་པས་འཁྲབ་ལེན་ཚོགས་འདུའི་ནང་དུ་སྤྲོ་ཟིང་སློང་བའམ་ཉམས་འུར་པའི་ཆེད་དུ་སྤྱོད་པའི་འོད་མོག་པོ་འཚེར་བའི་དབྱུ་གུ་ཞིག་གོ །
འཚེར་འོད་སྙུག་གུའཚེར་སྙུག,ཡི་གེ་སོགས་ལ་ཚོན་རྟགས་འདེབས་བྱེད་ཀྱི་སྙུ་གུ་ཞིག་སྟེ། དེ་བྱུག་ན་ཤིན་ཏུ་དྭངས་པས་ཡིག་གཟུགས་མི་སྒྲིབ་ཅིང་མདོག་ལྡན་དང་མདོག་མེད་གཉིས་སུ་ཡོད་ལ། འོད་དང་ཕྲད་ཚེ་རང་སྟེང་ནས་འཚེར་བའི་ནུས་པ་དང་ལྡན་པ་ཞིག་གོ །
འཚེར་སྨེ,ཉི་མའི་ཕྱི་ངོས་ནག་ཐིག་གི་ཉེ་འདབས་སུ་གློ་བུར་དུ་བྱུང་བའི་ལྷག་པར་འོད་འཚེར་བའི་གནས་ཏེ། འཚེར་སྨེ་བྱུང་བའི་ཚེ་སྡུད་ཁྱམས་ལ་འགྱུར་བ་དྲག་པོ་འབྱུང་ངོ༌། །
འཚོ་དབུགས་དམ་བི,འཚོ་དབུགས་བླུགས་སྣོད་ལྕགས་ཀྱི་དམ་བིའོ། །
འཚོ་དབུགས་དམ་བི,འཚོ་དབུགས་བླུག་སའི་དམ་བི་ཞིག་གོ །
འཚོ་དབུགས་ལེན་སྒོ,མེ་འཁོར་དང་གནམ་གྲུ་སོགས་སུ་མགྲོན་པོ་རང་རང་གིས་ཐད་ཀར་ལེན་ཆོག་པའི་འཚོ་དབུགས་སྦྱིན་སའི་གནས་སོ། །
འཚོ་དབུགས། དབྱང་དབུགས,ཁ་དོག་དང་དྲི་རོ་ཀུན་བྲལ་ཞིང་འབར་སྐྱེན་པའི་དབུགས་ཤིག་སྟེ། མིའི་དབུགས་འབྱིན་རྔུབ་དང་སྐྱེ་དངོས་ཀྱི་འབྱུང་རླུང་འབྱིན་སྡུད་ལ་མེད་དུ་མི་རུང་བ་ཞིག་གོ །
འཚོ་ཕན,འཚོ་བའི་ཁེ་ཕན་སྤྱི་དང༌། ཁྱད་པར་དུ་ལས་བཟོ་པའི་ཟ་མ་དང་གནས་མལ་དང་སྨན་བཅོས་སོགས་འཚོ་བའི་ཕྱོགས་སུ་ལྟ་སྐྱོང་བྱེད་པའོ། །
འཚོ་བ་དཀའ་ངལ་གསབ་སྣོན། འཚོ་སྣོན,འཚོ་བ་དཀའ་ཁག་ཅན་ལ་ཁ་སྣོན་དུ་སྤྲད་པར་བྱ་བའི་རོགས་རམ་གྱི་དངུལ་ལོ།
འཚོ་བའི་གད་སྙིགས,འཚོ་བའི་བརྒྱུད་རིམ་གྱི་ཁྲོད་དམ་འཚོ་བར་ཞབས་ཞུ་སྒྲུབ་པའི་སྐབས་སུ་བྱུང་བའི་སྙིགས་རྫས་རགས་པའི་རིགས་སོ། །
འཚོ་བའི་འགྲོ་གྲོན,འཚོ་བའི་མཁོ་ཆས་ཀྱི་ཕྱོགས་སུ་གཏོང་བའི་འགྲོ་གྲོན་ནོ། །
འཚོ་བྱེད། སྨན་པ,གསོ་རིག་གཞུང་ལུགས་ལ་སྦྱངས་ཤིང་ནད་པར་སྨན་བཅོས་བྱེད་པའི་མིའོ། །
འཚོ་རྩི,མིའམ་དུད་འགྲོའི་ལུས་ཁམས་ལ་དགོས་ངེས་ཀྱི་སྐྱེ་བཅས་འདྲེས་རྫས་ཆུང་ངུ་ཞིག་སྟེ། སྐྱེ་ཕུང་གསར་རྙིང་ཚབ་བརྗེ་དང༌། ན་འཕར་བ་དང་སྨིན་པ་དང་བདེ་ཐང་བཅས་ལ་ཤིན་ཏུ་གལ་ཆེ་བའི་ནུས་པ་དང་ལྡན་པ་སྟེ། ཆུ་ཡིས་འཇུ་བའི་འཚོ་རྩི(B、C)སོགས་དང་སྣུམ་གྱིས་འཇུ་བའི་འཚོ་རྩི (A、D、E、K)སོགས་ཏེ་རིགས་གཉིས་སུ་དབྱེ་ཞིང༌། ད་ལྟ་ཤེས་ཟིན་པ་ལ་རྣམ་གྲངས ༢༠ ལྷག་ཡོད་དོ། །
འཚོང་གནས,ཚོང་རྫས་ལ་ཉོ་མཁན་འགུགས་པའི་ནུས་པ་དང་ལྡན་པའམ་ཚོང་བྲིན་པའི་རྐྱེན་གཙོ་བོའོ། །
འཚོང་ཕྱོགས་ཁྲོམ་ར,ཚོང་རྫས་ཀྱི་སྤྲོད་པས་མཁོ་བ་ལ་མ་ལྡངས་པར་གྱུར་ཚེ། འཚོང་མཁན་ཁེ་ཕན་པའི་ཕྱོགས་སུ་གནས་པའི་རིན་གོང་ལ་གཙོ་འཁྲིད་ཀྱི་ནུས་པ་ཐོན་པའི་ཁྲོམ་རའི་སྣང་ཚུལ་ཞིག་གོ །
འཚོལ་བྱང༌,ཡིག་ཆའི་ནང་དོན་ནམ་རྣམ་གྲངས་རྣམས་ལོགས་སུ་བཀར་ཏེ་ལྡེབ་ཨང་འགོད་པ་དང་གོ་རིམ་ངེས་ཅན་ལྟར་བསྒྲིགས་ནས་དཔེ་ཆའི་མཇུག་སོགས་སུ་བཀོད་ནས་བཙལ་བདེ་བར་བྱས་པའི་དཀར་ཆག་ཅིག་གོ །
འཛད་གྲོན,ཟད་ནས་གྲོན་པའམ་ཉམས་པའོ། །
འཛད་རུང་ཐོན་ཁུངས,འཛད་དུ་རུང་བའི་ཐོན་ཁུངས་ཏེ་གསེར་དང་རྡོ་སོལ་དང་རྡོ་སྣུམ་སོགས་ལྟ་བུའོ། །
འཛད་རྫས,འཛད་སྤྱད་བྱ་རྒྱུའི་དངོས་རྫས་ཏེ་ནམ་རྒྱུན་གྱི་འཚོ་བའི་ནང་མཁོ་བའི་དངོས་རྫས་རྣམས་སོ། །
འཛད་སྤྱོད་པ,༡ དངོས་པོའི་རྒྱུ་ཆ་བཀོལ་སྤྱོད་བྱེད་མཁན་ནམ་ངལ་རྩོལ་གྱི་སྒོ་ནས་ཞབས་འདེགས་ཞུ་ཡུལ་དང༌། ༢ འབྱུང་ཁམས་མ་ལག་གི་ཁྲོད་དུ་སྐྱེ་བཅས་དངོས་རྫས་ཟས་སུ་བྱེད་པའི་སྐྱེ་དངོས་ཀྱི་རིགས་གང་ཞིག་གཙོ་བོ་སྲོག་ཆགས་ཏེ། ཐད་ཀར་རྩི་ཤིང་ཟས་སུ་བྱེད་པའི་རྩྭ་གཟན་གྱི་རིགས་ལ་དམའ་རིམ་འཛད་སྤྱོད་པ་ཞེས་བྱའོ། །
འཛད་སྤྱོད་རྟོན་བུན,དངུལ་ལོར་སྡེ་ཁག་གིས་འཛད་སྤྱོད་པ་ལ་ཆེད་དུ་བཏང་བའི་མི་སྒེར་གྱི་འཛད་སྤྱོད་ཀྱི་དངུལ་བུན་ནོ། །
འཛད་སྤྱོད,མི་རྣམས་ཀྱི་འཚོ་བའི་དགོས་མཁོ་དང་མཐུན་པར་དངོས་རྫས་ལོངས་སུ་སྤྱོད་པའི་བརྒྱུད་རིམ་སྟེ། སྤྱིར་བཏང་མི་སྒེར་གྱི་འཛད་སྤྱོད་ལ་འཇུག་གོ །
འཛམ་གླིང་ཀུན་འབྱོར,འཛམ་གླིང་གི་ས་གནས་ཐམས་ཅད་ལ་འབྱོར་ཐུབ་པའི་འཕྲིན་ནོ། །
འཛམ་གླིང་ཁོར་ཡུག་ཉིན,མཉམ་འབྲེལ་རྒྱལ་ཚོགས་ཀྱིས་ལོ་རེའི་ཕྱི་ཟླ ༦ པའི་ ཚེས ༢༥ ཉིན་ནི་འཛམ་གླིང་གི་ཁོར་ཡུག་ཉི་མར་གཏན་ཁེལ་བྱས་ཡོད་པས། ཉིན་དེར་མིའི་རིགས་ཀྱིས་ཁོར་ཡུག་དང་སའི་གོ་ལའི་ཁོར་ཡུག་ལ་སྲུང་སྐྱོབ་ཇི་ལྟར་བྱ་ཚུལ་སོགས་ཀྱི་བགྲོ་གླེང་བྱེད་སྲོལ་ཡོད་དོ། །
འཛམ་གླིང་གནམ་གཤིས་ཉིན,ལོ་རེའི་ཕྱི་ཟླ ༣ པའི་ཚེས ༢༣ ཉིན་ཏེ། འཛམ་གླིང་གནམ་གཤིས་སྒྲིགས་འཛུགས་ཀྱི་རེ་འདོད་ལྟར་ཉིན་དེར་ཁོངས་གཏོགས་རྒྱལ་ཁབ་རྣམས་ཀྱིས་རྟེན་འབྲེལ་བྱེད་སྒོ་སྤེལ་ནས་གནམ་གཤིས་ལས་དོན་གྱི་གལ་ཆེ་བའི་རང་བཞིན་ཁྱབ་བསྒྲགས་བྱེད་སྲོལ་ཡོད་དོ། །
འཛམ་གླིང་གནས་འཁེལ་མ་ལག,ལམ་འཁྲིད་འཁོར་སྐར་ལ་བརྟེན་ནས་ས་ལྒང་ཐོག་གི་གནས་གང་ཡང་རུང་བ་ན་ཡོད་པའི་བཀོལ་བདག་གི་གནས་གཏན་འཁེལ་དང་དུས་ཚོད་ཤེས་པར་བྱེད་པའི་མ་ལག་ཅིག་གོ །
འཛམ་གླིང་གཟེངས་བུམ,འཛམ་གླིང་གཟེངས་རྟགས་བུམ་པའི་ལེགས་སྐྱེས་འགྲན་བསྡུར་གྱི་བྱ་དགའི་རྟགས་མའོ། །
འཛམ་གླིང་གསུམ་པ,ཨེ་ཤ་ཡ་དང་ཨ་ཧྥེ་རི་ཁ་དང་ལ་ཏིང་མེ་གླིང་སོགས་འཕེལ་རྒྱས་འགྲོ་བཞིན་པའི་རྒྱལ་ཁབ་རྣམས་ཏེ། འཛམ་གླིང་དང་པོ་ནི་ལྷག་རིམ་རྒྱལ་ཆེན་རྣམས་དང༌། འཛམ་གླིང་གཉིས་པ་ནི་ལྷག་རིམ་རྒྱལ་ཁབ་དང་འཕེལ་རྒྱས་འགྲོ་བཞིན་པའི་རྒྱལ་ཁབ་གཉིས་ཀྱི་བར་ན་གནས་པ་དག་གོ །
འཛམ་གླིང་ཅན,འཛམ་གླིང་སྤྱི་ལ་ཁྱབ་པའི་རང་བཞིན་ཅན་དུ་གྱུར་པའོ། །
འཛམ་གླིང་ཉོ་ཚོང་སྒྲིག་འཛུགས,ཕྱི་ལོ ༡༩༩༥ ལོའི་ཟླ ༡ ཚེས ༡ ལ་བཙུགས་པའི་རྒྱལ་སྤྱིའི་ཚོང་དོན་སྒྲིགས་འཛུགས་ཤིག་སྟེ། དེས་འཛམ་གླིང་གི་ཉོ་ཚོང་བྱེད་སྒོ་དག་མཐུན་སྦྱོར་དང་ཡར་རྒྱས་དང་ཚད་ལྡན་དུ་གཏོང་བའི་བྱ་བ་བྱེད་དོ། །
འཛམ་གླིང་དངུལ་ཁང༌,མཉམ་འབྲེལ་རྒྱལ་ཚོགས་ཀྱིས་ཕྱི་ལོ ༡༩༤༥ ལོའི་ཟླ་༡༢ པར་རྒྱལ་སྤྱིའི་དངུལ་བསྲེའི་ལས་སྒོ་གཉེར་བར་ཆེད་དུ་བཙུགས་པའི་ལས་ཁུངས་ཤིག་གོ །
འཛམ་གླིང་དུ་གཅོད་ཉིན,འཛམ་གླིང་འཕྲོད་བསྟེན་སྒྲིགས་འཛུགས་ཀྱིས་ལོ་རེའི་ཕྱི་ཟླ ༥ པའི་ཚེས ༣༡ ཉིན་ནི་འཛམ་གླིང་གི་དུ་བ་གཅོད་པའི་ཉིན་མོ་ཡིན་པར་གཏན་ཁེལ་བྱས་ཏེ་མི་རྣམས་ཀྱིས་དུ་བ་གཅོད་པ་དང༌། དུ་བས་མིའི་ལུས་ཁམས་བདེ་ཐང་ལ་གནོད་འཚེ་ཡོད་ཚུལ་ཆེད་དུ་དྲིལ་སྒྲོག་བྱེད་སྲོལ་ཡོད་དོ། །
འཛམ་གླིང་དྲ་བ,རྩིས་འཕྲུལ་དྲ་བའི་བརྡ་འཕྲིན་ཀྱི་ཞབས་ཞུ་མ་ལག་སྟེ། དྲྭ་ཐོག་ནས་བརྡ་འཕྲིན་སྣ་ཚོགས་འཚོལ་བ་དང་བལྟ་བར་བྱ་ཆོག་པ་ཞིག་གོ །
འཛམ་གླིང་ཟིན་ཐོ,ཚན་རིག་དང་ལུས་རྩལ་གྱི་རྣམ་གྲངས་སོགས་ཀྱི་འཛམ་གླིང་ན་ཆེས་མཐོ་བའི་གྲུབ་འབྲས་ཀྱི་ཚད་དོ། །
འཛམ་གླིང་འཁྲུག་ཆེན,ཕན་ཚུན་དགྲ་རུ་འཛིན་པའི་རྒྱལ་ཁབ་དག་གིས་བསླངས་པའི་འཛམ་གླིང་ན་གཞི་ཁྱོན་ཆེ་བའི་དམག་འཁྲུག་གི་རིགས་ཏེ། ༡༩༡༤—༡༩༡༨ བར་དུ་བྱུང་བའི་འཛམ་གླིང་གི་འཁྲུག་ཆེན་དང་པོ་དང༌། ༡༩༣༩—༡༩༤༥ བར་དུ་བྱུང་བའི་འཛམ་གླིང་གི་འཁྲུག་ཆེན་གཉིས་པ་ལྟ་བུའོ། །
འཛིན་ཚོགས,སློབ་གྲྭ་སོགས་ཀྱི་འཛིན་གྲྭའི་ཚོགས་འདུའོ། །
འཛིན་འཚོང་པ,འཛིན་ཡིག་འཚོང་མཁན་གྱི་མིའོ། །
འཛིན་ཡིག,རིན་ཐང་ངམ་ནུས་པ་ཁྱད་པར་བ་འཛིན་པའི་ཡི་གེའམ་བྱ་བ་གང་རུང་ཞིག་བྱས་ཟིན་པ་སོགས་ཀྱི་དན་དཔང་དུ་གཟུང་རྒྱུའི་ཡི་གེའོ། །
འཛིན་ཡིག་ཉོ་ས,མེ་འཁོར་དང་རླངས་འཁོར་སོགས་ཀྱི་འཛིན་ཡིག་ཉོ་བའི་གནས་སོ། །
འཛིན་ཡིག་བཙོང་ས,གནམ་གྲུ་དང་མེ་འཁོར་དང་གློག་བརྙན་སོགས་ཀྱི་འཛིན་ཡིག་བཙོང་སའོ། །
འཛིན་ཡིག་འབྲི,འཛིན་ཡིག་འབྲི་བའོ། །
འཛིན་ཡིག,རིན་ཐང་ངམ་ནུས་པ་ཁྱད་པར་བ་འཛིན་པའི་ཡི་གེའམ་བྱ་བ་གང་རུང་ཞིག་བྱས་ཟིན་པ་སོགས་ཀྱི་དན་དཔང་དུ་གཟུང་རྒྱུའི་ཡི་གེའོ། །
འཛིན་ཡུ,དངོས་པོ་རྣམས་ཀྱི་སྟེང་དུ་ཡོད་པའི་ལག་པས་འཇུ་བར་བྱ་བའི་ལུང་ངམ་འཆང་གཟུང་ངོ༌། །
འཛིན་རིམ,སློབ་གྲྭའི་འཛིན་གྲྭ་རྣམས་ཀྱི་རིམ་པའོ། །
འཛིན་ལྷེ,དངུལ་དང་དངོས་རྫས་སོགས་ལག་ཏུ་འབྱོར་བའི་དཔང་རྟགས་ཀྱི་འཛིན་ཡིག་གོ །
འཛིན་སྐམ,༡ སྨན་པའི་ལག་ཆ་སྐམ་པ་ཕྲ་ལ་མཆུ་རིང་པོ་ཅན་ཞིག་དང༌། ༢ ཁ་སྤུ་འཐོག་བྱེད་ཀྱི་འཇབ་ཙེའོ། །
འཛིན་སློག,ཉོས་ཟིན་པའི་འཛིན་ཡིག་ཉོ་སར་ཕྱིར་སློག་པའམ་གཞན་ལ་བཤུགས་ཏེ་འཛིན་རིན་ཚུར་ལེན་པའོ། །
འཛུགས་སྐྲུན་དངུལ་ཁང༌,གཙོ་བོ་འཛུགས་སྐྲུན་ཀྱི་ཆེད་དུ་དངུལ་བུན་གཏོང་བ་དང་མ་རྩ་བསྡུ་རུབ་དང་དངུལ་བཅོལ་ལེན་སོགས་ཀྱི་ལས་ཀ་གཉེར་བའི་དངུལ་ཁང་ཞིག་གོ །
འཛུམ་བུ་ལྟག་དགྱེ,ངོ་བོ་གཉན་ནད་རྒྱུངས་པར་བབས་པ་ཞིག་ཡིན་ཅིང་འཆི་བའི་ཚེ་འཛུམ་པ་དང་བཅས་ལྟག་པ་དགྱེ་བོར་འགྲོ་བས་དེ་ལྟར་བཏགས་སོ། །
འཛུལ་སྒོ,གྲོང་ཁྱེར་གྱི་གཞུང་ལམ་འོག་གི་ཆུ་ལམ་དང་སྐུད་ལམ་སོགས་ཀྱི་ལས་ཀ་བསྒྲུབ་པར་ས་འོག་ཏུ་འཛུལ་སའི་སྒོའོ། །
འཛུལ་སྒོ,གཞུང་ལམ་གྱི་ས་འོག་ཆུ་ལམ་དང་སྐུད་ལམ་ལ་བརྟག་དཔྱད་དང་ཉམས་གསོ་བྱེད་པར་འགྲོ་སའི་ཁུང་བུའོ། །
འཛེང་རྡོ,ཤིན་ཏུ་མཁྲེགས་པའི་རྡོ་ཞིག་གོ །
འཛེར་ཁྱིམ,ཡུན་རིང་པོར་སྒྲིག་ཁྲིམས་དང་འགལ་བའི་བྱ་བ་དག་གིས་སྲིད་གཞུང་གི་འཆར་གཞི་འགྲུབ་པའི་གེགས་བྱེད་པའི་སྡེ་ཁག་དང་མི་སྒེར་རོ། །
འཛེར་ལྷམ,མི་འདྲེད་པའི་ཕྱིར་དུ་མཐིལ་ངོས་སུ་འཛེར་མ་ལྟ་བུའི་འབའ་འབུར་བཟོས་ཡོད་པའི་ལྷམ་ཞིག་གོ །
འཛམ་གླིང་འཕྲོད་བསྟེན་སྒྲིགས་འཛུགས,༡༩༤༨ ལོའི་ཟླ ༦ པའི་ཚེས་༢༤ཉིན་ལ་དངོས་སུ་བཙུགས་པའི་མཉམ་འབྲེལ་རྒྱལ་ཚོགས་ཀྱི་ཁོངས་གཏོགས་ཆེད་དམིགས་ལས་ཁུངས་ཞིག་སྟེ། དེས་འཛམ་གླིང་མི་དམངས་ཀྱི་བདེ་ཐང་ཚད་མཐོ་རུ་སླེབ་ཆེད་རྒྱལ་སྤྱིའི་འཕྲོད་བསྟེན་བྱ་བར་མཛུབ་སྟོན་དང་ཤུགས་སྣོན་གཏོང་རོགས་བྱེད་དོ། །
འཛམ་གླིང་འབྲུ་རིགས་ཉིན,མཉམ་འབྲེལ་རྒྱལ་ཚོགས་ཀྱི་འབྲུ་རིགས་དང་ཞིང་ལས་སྒྲིགས་འཛུགས་ཀྱིས་ཕྱི་ལོ ༡༩༨༡ ལོ་ནས་ལོ་རེའི་ཕྱི་ཟླ ༡༠ པའི་ཚེས ༡༦ ཉིན་ནི་འཛམ་གླིང་གི་འབྲུ་རིགས་ཉིན་མོ་ཡིན་པར་གཏན་ཁེལ་བྱས་སོ། །
འཛམ་གླིང་སྣ་མང་ཅན,འཛམ་གླིང་གི་རྣམ་པ་འདྲ་མིན་སྣ་ཚོགས་ཀྱི་ངང་ཚུལ་ལོ། །
འཛའ་ཚོང༌,ཕྱི་དངུལ་བར་གྱི་ཐང་གཞིའི་འཛའ་ཁྱད་བེད་སྤྱད་ནས་ཚོང་བྱེད་པ་སྟེ། འཛའ་ཐང་ཆུང་ས་ནས་ཉོས་ཏེ་ཆེ་སར་འཚོང་བའོ། །
འཛིང་འབུ,འབུའི་རིགས་ལུས་འཇོང་པོ་རྐང་པ་སྦོམ་པ་མཆོང་བཟང་བ། ཕོ་ཡི་རིགས་རྣམས་འཐབ་པ་ལ་དགའ་ཞིང་གཤོག་པ་གཙུབ་པ་ལས་སྒྲ་འབྱིན་པ་ཞིག་གོ །
འཛིན་ཁེ,གློག་བརྙན་དང་ཟློས་གར་ཁང་སོགས་ཀྱིས་འཛིན་ཡིག་བཙོངས་པའི་དཔལ་འབྱོར་ཁེ་ཕན་ནོ། །
འཛིན་གཙོ། རྒན་བདག,སློབ་ཕྲུག་གི་ནང་ནས་བསྐོས་པའི་འཛིན་གྲྭའི་འགན་འཁུར་པ་སྟེ། དབུས་སྐད་དུ་རྒན་བདག་ཀྱང་ཟེར་རོ། །
འཛིན་གསབ,རླངས་འཁོར་དང་གྲུ་གཟིངས་སོགས་ཀྱི་འཛིན་ཡིག་ཁ་གསབ་བྱེད་པའོ། །
འཛིན་གྲོགས,འཛིན་གྲྭ་གཅིག་པའི་གྲོགས་པོའོ། །
འཛིན་གྲྭ་གཅིག་པ,འཛིན་གྲྭའི་རིམ་པ་གཅིག་པའོ། །
འཛིན་གྲྭ་འབྲིང༌། འབྲིང་གྲྭ,བུ་བཅོལ་ཁང་གི་བྱིས་པ་ལོ་བཞི་ནས་ལྔ་ཅན་གྱི་འཛིན་གྲྭ་བར་མའོ། །
འཛིན་གྲྭའི་སློབ་གྲོགས། འཛིན་གྲོགས,འཛིན་གྲྭའི་རིམ་པ་གཅིག་ཏུ་སློབ་སྦྱོང་བྱེད་པའི་སློབ་གྲོགས་སོ། །
འཛིན་དབང༌,བདག་གིར་འཛིན་པའི་དབང་ཆའོ། །
འཛིན་པ,ངོ་བོ་དང་གོ་སྐབས་སོགས་མི་འཆོར་བར་འཛིན་པའོ། །
འཛིན་ཕྱེད,འཛིན་ཡིག་གང་ཞིག་གི་རིན་གོང་ཕྱེད་ཀ་ལས་མི་དགོས་པའི་འཁོར་འཛིན་དང་སྒོ་འཛིན་སོགས་སོ། །
འཛིན་བདག,སློབ་གྲྭའི་འཛིན་གྲྭ་གཅིག་གི་སློབ་མའི་བསམ་བློའི་སློབ་གསོ་དང༌། ཐུན་མོང་གི་བྱེད་སྒོ་སོགས་ལ་འགན་འཁུར་མཁན་གྱི་དགེ་རྒན་ནམ་ལས་བྱེད་པའོ། །
འཛིན་བཟུང༌,ཉེས་པ་བསགས་པའི་བདེན་དཔང་དང་བཅས་ཤིང་ཁྲིམས་ཀྱི་ཆད་པ་གཅོད་རུང་བའི་ཉེས་དོགས་ཅན་ལ་ཁྲིམས་ལུགས་ཀྱི་འགྲོ་རིམ་ངེས་ཅན་ཞིག་བརྒྱུད་ནས་སྤྱི་ཚོགས་ཀྱི་ཉེན་ཁ་འགོག་པའི་སླད་དུ་བྱ་སྤྱོད་ཚོད་འཛིན་དང་ཡང་ན་དེ་བཀག་བསྐྱིལ་བྱས་ནས་བཟུང་བའོ། །
འཛིན་བཟུང་དཔང་ཡིག,ཁྲིམས་འཛིན་ལས་ཁུངས་ཀྱིས་ཁྲིམས་ལྟར་དོགས་ཡོད་ཉེས་ཅན་ནམ་གཏུག་བྱའི་མི་གང་དུས་ཚོད་ངེས་ཅན་རིང་བཙོན་བཀག་བྱེད་ཆོག་པའི་དཔང་ཡིག་གོ །
འཛིན་བརྡ་སྒྲོག་པ,ཁྲིམས་འཛིན་ལས་ཁུངས་ཀྱིས་འབྲེལ་ཡོད་ས་ཁུལ་ལ་བྲོས་བྱོལ་དུ་སོང་བའི་དོགས་བཅས་ཉེས་ཅན་ནམ་བཙོན་ཤོར་ཉེས་ཅན་འཛིན་བཟུང་བྱ་རྒྱུའི་བརྡ་ཁྱབ་གཏོང་བའོ།།
འཛིན་བཤེར་ཁང༌,སྒོ་འཛིན་སོགས་ལ་ཞིབ་བཤེར་བྱེད་པའི་གནས་སོ། །
འཛིན་བཤེར་པ,གནམ་གྲུ་དང་མེ་འཁོར་རླངས་འཁོར་སོགས་ཀྱི་འཛིན་བྱང་ལ་ཞིབ་བཤེར་བྱེད་མཁན་ནོ། །
འཛེར་སྒྲ,༡ རྣ་བ་གཙེར་བའི་མི་སྙན་པའི་སྒྲ་དང༌། ༢ གློག་ལམ་དང་འཕྲིན་གཏོང་མ་ལག་གི་སྐབས་སུ་འཕྲིན་བརྡ་མ་ཡིན་པའི་འཛེར་སྒྲའོ། །
འཛེར་སྒྲའི་འབགས་བསླད,མིའི་རྣ་བར་སུན་སློང་བྱེད་པའམ་ངལ་གསོ་དང་སློབ་སྦྱོང་བཅས་ལ་བར་ཆད་བྱེད་པའི་ཁོར་ཡུག་གི་འཕྲུལ་འཁོར་སོགས་ཀྱི་འཛེར་སྒྲའོ། །
འཛེར་སྟན། གཟེར་གདན,གཟེར་བུའི་འོག་ཏུ་གཞག་རྒྱུའི་གདན་ནོ། །
འཛེར་སྦྱོར,དཔེ་དེབ་བཟོ་སྟངས་ཤིག་སྟེ། དཔེ་དེབ་ཀྱི་རྒྱབ་གཞུང་དུ་འཛེར་མ་བཏབ་སྟེ་དེབ་ཏུ་བྱས་པའོ། །
འུ་ལུ,སྔོ་ལྡུམ་གྱི་རིགས་ཤིག་སྟེ། ཟླ་བཞི་པར་མྱུ་གུ་དང་ལྔ་པར་མེ་ཏོག་དཀར་པོ་ཆུང་ངུ་ཟེའུ་འབྲུ་སེར་པོ་ཅན་འཆར་བ་འབྲས་བུ་ཟླུམ་རིལ་ནང་དུ་འབྲུ་སོན་ཡོད་པ་རོ་སྐྱུར་བ་ཞིག་གོ །
འུ་སུ། བསོད་ནམས་དཔལ་འཛོམས,འུ་སུའི་འགྲེལ་བར་ལྟོས།
འུ་སུ། བསོད་ནམས་དཔལ་འཛོམས,རྨོས་པའི་སྔོ་ལྡུམ་གྱི་རིགས། ལོ་མ་སྒྲོ་དབྱིབས། སྡོང་བུ་ཅུང་རིང་བ། འབྲས་བུ་ཟླུམ་པོ། ལོ་སྡོང་ལ་བསུང་ཞིམ་ཁྱད་པར་ཅན་ལྡང་བ། ཟས་ཀྱི་སྤོད་རྫས་སམ་བཟའ་ཚལ་དུ་རུང་ལ་དྲི་ཞིམ་གྱི་རྒྱུར་ཡང་རུང་བ་ཞིག་གོ །
འུག་པ,འདབ་ཆགས་ཀྱི་རིགས་སྒྲོ་སྤུ་རག་སྨུག་ལ་ནག་ཐིག་ཡོད་པ་མགོ་ན་སྤུ་རུའམ་སྤུ་འཕྲུ་ཞེས་པའི་སྒྲོ་ཕུད་རྭ་ལྟར་གཟེངས་པ་སེར་ཟླུམ་ཆེ་བའི་མིག་དང་ལྡན་པ་མཚན་མོར་རྒྱུ་ཞིང་སྒྲ་གཟན་པོ་སྒྲོག་པ་ཞིག་གོ །
འུད་བསྟོད,མི་ལ་དོན་དུ་མི་གནས་པའི་འུད་ཤོབ་ཀྱི་བསྟོད་ར་བྱེད་པའོ། །
འུད་སྒྲོག,མི་དང་བྱ་དངོས་གང་རུང་གི་ཤུགས་རྐྱེན་ཇེ་ཆེར་གཏོང་བའི་ཕྱིར་དུ་འུད་ཀྱིས་དྲིལ་བསྒྲག་བྱེད་པའོ། །
འུར་བའི་གནོད་འཚེ,འབུ་འུར་བའི་ཚོགས་ཀྱིས་ལོ་ཏོག་དང་གཟན་རྩྭ་སོགས་འབོར་ཆེན་ཟོས་པ་ལས་ཐེབས་པའི་གནོད་པའོ། །
འོ་གྲོའི་ཉིང་ཕྱེ,འོ་མ་དང་བྱེ་མ་ཀ་ར་སོགས་ལས་བཟོས་པའི་རིལ་དབྱིབས་ཀྱི་བསྒྲུང་བར་བྱ་བའི་བཏུང་བ་ཞིག་གོ །
འོ་དཀྲུགས,འོ་མ་དང་མངར་རྫས་དང་འཁྱགས་ཞོ་ལྷན་དུ་བསྲེས་ཏེ། ལྦུ་བ་མ་ཐོན་པའི་བར་དུ་དཀྲུགས་ནས་བཟོས་པའི་ནུབ་ཕྱོགས་རྒྱལ་ཁབ་ཀྱི་མངར་ཟས་ཤིག་གོ །
འོ་དར,འོ་མ་མངར་ཆ་སོགས་བསྲེས་ནས་འཁྱགས་སུ་བཅུག་སྟེ་བཟོས་པའི་གྲང་ཟས་ཤིག་གོ །
འོ་ཕྱེ,འབྲི་དང་བ་མོ་སོགས་ཀྱི་འོ་མའི་གཤེར་བཏོན་ནས་ཕྱེ་མར་བཟོས་པའི་འོ་མ་སྐམ་པོའོ། །
འོ་བྱེད་པ,བརྩེ་བའི་རྣམ་པ་སོགས་མཚོན་པའི་སླད་དུ་ཕན་ཚུན་གྱི་མཆུ་སྦྱར་བའོ། །
འོ་མ,སྲོག་ཆགས་ཀྱི་ནུ་མ་ལས་ཐོན་པའི་གཤེར་ཁུ་ཁ་དོག་དཀར་པོ་ཅན་སྤྲི་དཀར་དང་འོ་མངར་ དང་ལན་ཚྭའི་རིགས་དང་ཆུ་སོགས་འཚོ་བཅུད་དུ་མ་འདུས་པ་ལས་གྲུབ་པ་ཞིག་གོ །
འོ་འཐུང་སྲོག་ཆགས,ཆེས་མཐོ་རིམ་གྱི་སྒལ་ལྡན་སྲོག་ཆགས་ཀྱི་རིགས་ཏེ་རྩ་བའི་ཁྱད་ཆོས་ནི་མའི་ལུས་ཀྱི་ནུ་མའི་གཤེར་རྨེན་གྱི་ཟགས་ཐོན་ཏེ་འོ་མ་ལ་བརྟེན་ནས་འཚོ་བར་བྱེད་པ་དང༌། ཆེས་དམའ་རིམ་གྱི་ཁུང་གཅིག་སྲོག་ཆགས་རྣམས་སྒོ་ང་ལས་སྐྱེས་པ་མ་གཏོགས་གཞན་ཐམས་ཅད་མངལ་ལས་སྐྱེས་པའོ། །
འོ་འཕྲུལ,འོ་མ་དཀྲོགས་ནས་མར་འདོན་བྱེད་ཀྱི་འཕྲུལ་ཆས་སོ། །
འོ་རྫས་ཁང༌,འོ་མའི་རྒྱུ་ཆ་ལས་གྲུབ་པའི་ཟས་རིགས་གསོག་སྲུང་བྱ་སའི་ཁང་པའོ། །
འོ་རྫས,འོ་མ་ལས་བཟོས་པའི་ཟས་རིགས་ཐོན་རྫས་སོ། །
འོ་རྫས,འོ་མ་བཟོ་སྣོན་བྱས་པ་ལས་གྲུབ་པའི་བཟའ་བཅའི་རིགས་སོ། །
འོ་སྐྱུར,སྐྱེ་བཅས་འདྲེས་རྫས་ཤེལ་ལྟར་དྭངས་པའམ་སེར་ཞད་ཅུང་ཟད་ཡོད་པའི་སྐྱོ་མ་ནུར་པོ་ཆུར་འཕངས་ན་ཞུ་འགྲོ་བ་ཞིག་སྟེ། སྐྱེ་དངོས་ཀྱི་ཕུང་པོའི་ནང་ཁྱབ་པར་གནས་ཤིང་ཟས་རིགས་བཟོ་བ་དང་ཀོ་བ་མཉེད་པ་དང་རས་འཐག་པ་དང་སྨན་རྫས་སྦྱོར་བ་སོགས་ཀྱི་བཟོ་ལས་སུ་བཀོལ་སྤྱོད་རྒྱུག་ཆེའོ། །
འོ་སྤྱིན,ཤིང་སོགས་སྦྱོར་བྱེད་འོ་མདོག་ཅན་གྱི་སྤྱིན་ཁུ་ཞིག་གོ །
འོ་སྦྲང༌,འོ་སྣུམ་དང་སྦྲང་བསྲེས་ནས་བཟོས་པའི་ཞིམ་ཟས་མངར་མོ་ཞིག་གོ །
འོག་ཁྲི། འོག་མལ,སློབ་མའི་ཉལ་ཁང་དང་མེ་འཁོར་སོགས་ཀྱི་ཉལ་ཁྲི་འོག་མའོ། །
འོག་ཆུའི་ལམ,ཐོག་ཁང་སོགས་ཀྱི་ཆུ་སྙིགས་ཕྱིར་འགྲོ་སའི་སྦུ་གུའོ། །
འོད,ཉི་མའི་འོད་དང་ཟླ་བའི་འོད་ལ་སོགས་པ་མིའི་མིག་གིས་དངོས་པོ་མཐོང་བར་བྱེད་པ་དེ་དང་མིའི་མིག་གིས་མཐོང་མི་བཏུབ་པའི་དམར་ཕྱིའི་འོད་དང་སྨུག་ཕྱིའི་འོད་སོགས་སོ། །
འོད་ཁུང༌,པར་ཆས་ཀྱི་ལེན་ཤེལ་ནང་དུ་འོང་བའི་འོད་ཆེ་ཆུང་ཚད་འཛིན་པར་བྱེད་པའི་ཁུང་བུ་ཞིག་སྟེ། ཆེ་ཆུང་གི་ཚད་སྐབས་དང་བསྟུན་ནས་བསྒྲིག་ཆོག་གོ །
འོད་ཁྱབ་གློག་སྒྲོན,འོད་ཁྱབ་སྟེ་འཕྲོ་བར་བྱེད་པའི་གློག་སྒྲོན་ཞིག་གོ །
འོད་ཁྲ,འོད་ཀྱི་ཕོག་ཚད་འཇལ་བའི་ཚད་ཁྲ་ཞིག་གོ །
འོད་གློག,འོད་ཀྱི་བྱེད་པ་འཕྲོ་འགྱེད་ལས་ཐོན་པའི་གློག་གི་ནུས་པ་ཞིག་གོ །
འོད་ཉ། ཉ་འོད་རྩེན,ཉའི་རིགས་ལུས་ལེབ་མོ་ཐགས་འགྲོན་གྱི་དབྱིབས་ཅན། ཉ་སེག་གོར་ལ་ཆུང་བ། མགོ་སྙུང་ལ་ཁ་ཆེ་བ། འོད་ལ་ཤིན་ཏུ་འཁྲི་བ་ཞིག་ཡིན་ལ། ནང་གསེས་དབྱེ་བ་མང་དུ་ཡོད་དོ། །
འོད་ཐག,འོད་ཀྱི་འཕྲིན་བརྡ་འདྲེན་གཏོང་བྱེད་པའི་སྐུད་ལམ་སྟེ། འོད་འདྲེན་རྒྱུས་སྐུད་དུ་མ་ཚོགས་པ་ལས་གྲུབ་ཅིང༌། རྒྱུ་གཤིས་ཡང་བ་དང་འཕྲིན་བརྡ་འདྲེན་གཏོང་གི་འགྲོས་མགྱོགས་པ་དང་གསང་བ་ཐུབ་པ་སོགས་ཀྱི་ཁྱད་ཆོས་དང་ལྡན་པ་ཞིག་གོ །
འོད་དཀར་གློག་སྒྲོན,སྟོང་རྐྱང་ངམ་འདྲེས་སྦྱོར་དཀའ་བའི་རླུང་གཟུགས་ཀྱིས་བཀང་བའི་སྒྲོན་ཤེལ་ཅན་ཞིག་སྟེ། གློག་རྒྱུན་རྒྱུ་བའི་ཚེ་ན་འབར་སྐུད་ལ་ཚ་འོད་དཀར་པོ་འཚེར་བའི་ཆེས་རྒྱུན་བཀོལ་གྱི་གློག་སྒྲོན་གྱི་རིགས་ཤིག་གོ །
འོད་ནུས,འོད་ལ་ཡོད་པའི་ནུས་པའོ། །
འོད་ཕོག,པར་ལེན་གྱི་སྐབས་སུ་མགྱོགས་སྒོའམ་འབྱེད་འཛུམ་ལས་ལེན་ཤེལ་བརྒྱུད་ནས་འོད་ཚོར་རྒྱུ་ཆའི་སྟེང་དུ་འོད་ཕོག་པའི་རིམ་པའོ། །
འོད་ཕོག་ཚད,པར་ལེན་པའི་ཚེ་ན་སྤྱིན་ཤོག་སོགས་ཀྱི་ངོས་ལ་ལེན་ཤེལ་ནས་བྱུང་བའི་འོད་ཕོག་པའི་ཆེ་ཆུང་གི་ཚད་དོ། །
འོད་ཕོག་འཐེབ,པར་ཆས་སྟེང་གི་འོད་ཕོག་པའམ་ཚོར་བར་བྱེད་པའི་འཐེབ་གནོན་ཞིག་གོ །
འོད་མདེལ,འགད་མདེལ་ཁྱད་པར་བ་ཞིག་སྟེ། མདེལ་ཁོག་ཏུ་འོད་འཚེར་བའི་རྫས་བཅུག་ཡོད་ལ་འགའ་རེ་མཆོང་གདུགས་ཆུང་ངུས་ཁྱེར་ཏེ་བར་སྣང་ནས་འོད་དྲག་པོ་འགྱེད་ཅིང་མཚན་མོར་རྟོག་ཞིབ་དང༌། རྒོལ་བའི་དམིགས་ཡུལ་གསལ་བར་བྱེད་པའི་ནུས་པ་ཅན་ཞིག་གོ །
འོད་ཚོར,སྤྱིན་ཤོག་སོགས་ཀྱི་སྟེང་དུ་འོད་ཕོག་པ་ལས་བྱུང་བའི་རྫས་འགྱུར་གྱི་འགྱུར་ལྡོག་ཅིག་གོ།
འོད་ཚོར་ཚད,པར་ལེན་པའི་སྐབས་སུ་སྤྱིན་ཤོག་སོགས་ཀྱི་སྟེང་ལ་ལེན་ཤེལ་ལས་བྱུང་བའི་འོད་ཕོག་ནས་དངོས་ཁམས་སམ་རྫས་འགྱུར་ལ་འགྱུར་ལྡོག་བྱུང་བའི་ཚད་དོ། །
འོད་ཟེར,འོད་དང་འདྲའོ། །
འོད་ཟློག,ལག་འཁྱེར་གློག་སྒྲོན་སོགས་ཀྱི་འོད་འཕྲོ་ཤེལ་ཏོག་ལས་འཕྲོས་པའི་འོད་བཟློག་སྟེ་རྒྱང་དུ་འགྱེད་བྱེད་ཀྱི་མཁོ་ཆས་ཤིག་གོ །
འོད་ཟློག་མེ་ལོང༌,འོད་ལྡོག་འཕྲོ་བྱེད་པའི་མེ་ལོང་ངོ༌། །
འོད་འགྲོས,འོད་ཀྱི་རླབས་མཆེད་པའི་སྐབས་ཀྱི་འགྲོས་ཚད་དེ། སྐར་ཆ་གཅིག་གི་ཡུན་ལ་སྟོང་རྐྱང་གི་ནང་ནས་སྤྱི་ལེ ༣༠༠༠༠༠ ཙམ་དུ་བགྲོད་ནུས་ལ། མཁའ་དབུགས་ཀྱི་ནང་ནས་ཅུང་ཟད་དལ་བར་འགྱུར་རོ། །
འོད་འདུས་གློག་སྒྲོན,ཤེལ་འབུར་ཀོང་ཅན་ལ་བརྟེན་ནས་འོད་འཆུམ་ཞིང་སྙོམ་སྒྲིག་བྱེད་པའི་གློག་སྒྲོན་ཞིག་གོ །
འོད་འདྲེན་རྒྱུས་སྐུད,ཤེལ་དང་འགྱིག་ལས་བཟོས་པའི་འོད་འདྲེན་ནུས་པའི་རྒྱུས་སྐུད་ཕྲ་མོ་ཞིག་སྟེ། སྨན་བཅོས་ཡོ་བྱད་དང་གློག་རྡུལ་འོད་རིས་ཚད་ཆས་དང༌། འོད་ཀྱིས་འཕྲིན་བརྡའི་སྐུད་ལམ་སོགས་སུ་བཀོལ་བ་མང་ངོ༌། །
འོད་འཕྲིན,དན་གྲངས་དང་སྒྲ་དང་པར་རིས་སོགས་ཀྱི་འཕྲིན་བརྡ་རྣམས་འོད་རྒྱུས་དང་མཁའ་དབུགས་སོགས་བརྒྱུད་ནས་འོད་རླབས་ཀྱིས་གཏོང་བར་བྱེད་པའི་ཐབས་ཤིག་གོ །
འོད་འཚག་ལེན་ཤེལ,ཕྱི་རོལ་གྱི་འོད་འགའ་ཞིག་ཚགས་ཀྱིས་བཙགས་པ་ལྟར་ཕྱུང་ནས་པར་རིས་ཀྱི་གསལ་ཆ་འདོན་པའི་བྱེད་ནུས་ཅན་གྱི་ལེན་ཤེལ་ཞིག་གོ །
འོད་ཡོལ,འཕྲོ་འོད་དང་སྨུག་ཕྱིའི་འོད་སོགས་འཕོས་པ་གཟུགས་བརྙན་དུ་འཆར་ནུས་པའི་འོད་ཤེལ་ལོ། །
འོད་རིག,འོད་ཀྱི་རང་བཞིན་དང་འཕྲོ་སྟངས་དང་གཏོང་སྡུད་སོགས་ཀྱི་ཆོས་ཉིད་དང༌། འོད་དང་དངོས་པོ་གཞན་གྱི་བར་དུ་ཕན་ཚུན་ལ་ནུས་པ་ཇི་ལྟར་ཐོན་ཚུལ་དང་དེ་ལ་ཇི་ལྟར་བེད་སྤྱོད་པ་སོགས་ལ་ཞིབ་འཇུག་བྱེད་པའི་དངོས་ཁམས་རིག་པའི་ནང་ཚན་ཞིག་སྟེ། སྤྱིར་བཏང་འོད་རིག་ལ་དབྱིབས་རྩིས་འོད་རིག་དང་དངོས་ལུགས་འོད་རིག་དང་ཚད་རྡུལ་འོད་རིག་གསུམ་དུ་དབྱེ་ཞིང༌། དེ་ཡང་ཞིབ་འཇུག་བྱ་ཡུལ་མི་གཅིག་པ་དང༌། དགོས་མཁོ་དང་བསྟུན་པའི་ཆེད་དུ་འོད་རིམ་རིག་པ་དང་འོད་འཕྲོ་རིག་པ་དང་འོད་ཚད་རིག་པ་དང་ཆ་རྡུལ་འོད་རིག་དང་དྭངས་རྫས་འོད་རིག་དང་རླུང་ཆེན་འོད་རིག་དང་སྐྱེ་ཁམས་འོད་རིག་སོགས་ཀྱི་དབྱེ་བ་ཡོད་དོ། །
འོད་རིག་འདར་འགོག,འོད་ཀྱི་རིག་པ་ལ་བརྟེན་ནས་པར་ལེན་པའི་དུས་ན་གཟུགས་གཡོ་ཞིང་འདར་བས་མི་གསལ་བར་འགྱུར་བ་འགོག་པར་བྱེད་པའི་བྱེད་ནུས་སོ། །
འོད་རིག་རྩིས་འཕྲུལ,འོད་ཀྱི་རིག་པ་ལ་བརྟེན་ནས་བཟོས་པའི་རྩིས་འཕྲུལ་ཏེ། ད་ལྟའི་རྩིས་འཕྲུལ་མྱུར་ཤོས་ལས་ལྡབ ༡༠༠ ནས ༡༠༠༠ བར་གྱིས་མྱུར་ཞིང༌། ཤོང་ཚད་ལྡབ་ཁྲི་ཕྲག ༡༠༠ འགྱུར་གྱིས་ཆེ་བ་ཞིག་གོ །
འོད་རྒྱུས,འོད་འདྲེན་རྒྱུས་སྐུད་ཅཻས་པའིཚིག་སྡུད་དོ། །
འོད་རྒྱུས་འཕྲིན་གཏོང༌,རྣོ་ཟེར་དང་འོད་སྐུད་ཕྲ་མོ་ལ་བརྟེན་པའི་འཕྲིན་གཏོང་ཐབས་ཤིག་གོ །
འོད་རྟགས,རྩིས་འཕྲུལ་གྱི་ད་ཆའི་བཀོལ་སྤྱོད་བྱ་ཡུལ་མཚོན་བྱེད་དེ། འཆར་ཤེལ་གྱི་ངོས་སུ་རྡེབ་ཅིང་གཡོ་བའི་འོད་རྟགས་སོ། །
འོད་རྩི,དྭངས་རྩི་དང་ཚོན་སོགས་འདྲེས་ཤིང་གྲུབ་པའི་རྩི་ཞིག་གོ །
འོད་རླབས,འོད་རླབས་ཞེས་པ་ནི་སྒྲ་ཡངས་པའི་དབང་དུ་བྱས་ན་མིའི་མིག་ཤེས་སྐྱེད་ཐུབ་པ་དང་མི་ཐུབ་པ་ཅི་རིགས་པའི་གློག་དང་སྡུད་ལྕགས་ཀྱི་རླབས་དག་གོ །
འོད་རླབས་ཐབ་ཀའོད་ཐབ,འོད་རླབས་ཀྱི་རྒྱུ་ལས་བཟོས་པའི་ཁ་ཟས་ཚ་པོར་བྱེད་པའི་ཐབ་ཀ་ཞིག་གོ །
འོད་རླབས་བཅོས་ཐབས,འོད་རླབས་ལ་བརྟེན་ནས་ནད་ལ་གསོ་བཅོས་བྱེད་པའི་ཐབས་ཚུལ་ལོ། །
འོད་ལོ,གནམ་རིག་ཐད་གཟའ་སྐར་རྣམས་ཀྱི་བར་ཐག་འཇལ་བྱེད་ཀྱི་རྩི་གཞི་ཞིག་སྟེ། འོད་ཀྱིས་ལོ་གཅིག་གི་ཡུན་ལ་སྟོང་རྐྱང་གི་ཁམས་སུ་བགྲོད་པའི་བར་ཐག་ལ་འོད་ལོ་གཅིག་ཅེས་བྱ་ཞིང༌། དེར་སྟོང་སྨི་དུང་ཕྱུར ༩༤༦༠༥ ཙམ་ཡོད་དོ། །
འོད་སྒྱུར་གཏོང་འཛིན,འགྲིམ་འགྲུལ་ཡོ་བྱད་ཀྱི་སྟེང་དུ་ཡོད་པའི་མཚན་མོ་གློག་འོད་ཐག་ཉེ་རིང་སྒྱུར་བར་བྱེད་ཆོག་པའི་གློག་སྒོའོ། །
འོད་སྙུག,གློག་རྡུལ་རྩིས་འཕྲུལ་གྱི་ནང་དུ་ཡི་གེ་སོགས་འཇུག་བྱེད་ཀྱི་ཡོ་བྱད་དེ། འོད་ཚོར་སྐྱེན་ཞིང་ཐད་ཀར་རྩིས་འཕྲུལ་གྱི་འཆར་ཤེལ་ངོས་སུ་རི་མོ་སོགས་འབྲི་བྱེད་ཀྱི་སྙུ་གུ་ཞིག་གོ །
འོད་སྙོམ་ཆས,འོད་ཀྱི་ཤུགས་ཆེ་ཆུང་སྙོམ་སྒྲིག་བྱེད་ཆས་ཤིག་གོ །
འོད་སྨེ,ཉི་མའི་ངོས་ཀྱི་ཧ་ཅང་གསལ་བའི་ཐིག་ལེ་སྟེ། དེ་ནི་ཉི་མའི་འགུལ་བསྐྱོད་ཧ་ཅང་དྲག་པའི་གནས་ཡིན་ནོ། །
འོམ་བུ,ཤིང་ཕྲན་རིགས་ཆུ་ཀླུང་གི་འགྲམ་དང་གྲམ་ཐང་སོགས་སུ་སྐྱེ་བ་སྡོང་པོ་ཁོག་སྟོང་ནང་རྐང་སྐྱ་སོབ་ཀྱིས་ཁེངས་པ་ཤུན་པ་སྨུག་པོ་ཕྱི་ལ་ཐལ་སྐྱ་ལྟ་བུ་ཆགས་པ་ལོ་མ་ལྗང་སྐྱ་སྤུངས་སྐྱེས་སུ་ཡོད་པ་མེ་ཏོག་ཟངས་དམར་ཆུང་ངུ་འཆར་བ་ལྗང་གུ་ནས་འབྲུ་ཙམ་པ་ཐོགས་པ་ཞིག་གོ །
འོལ་བ,འདབ་ཆགས་རིགས་ལུས་བྱ་རྒོད་དང་འདྲ་ལ་བོངས་བྱ་རྒོད་ལས་ཆུང་བ་སྒྲོ་མདོག་སྨུག་པོའམ་རག་སྐྱ་ལུས་སྨད་ཀྱི་ཆར་སྨུག་ཤལ་བཀྲ་བ་མཆུ་སྡེར་རྣོ་ལ་གུག་པ་སྒྲོ་གཤོག་ཆེ་ལ་འཇུམ་རྩལ་བཟང་བ་བྱི་བ་དང་སྦྲུལ་དང་ཉ་སོགས་ཟན་དུ་བྱེད་པ་ཞིག་གོ །
འོལ་བ,འོལ་བའི་འགྲེལ་བར་ལྟོས།
འོས་ཐོབ,བྱ་བ་དང་ལས་རིགས་གང་རུང་གཉེར་བར་འོས་པའི་ཐོབ་ཐང་ངོ༌། །
འོས་བརྟག,དྲང་བདེན་དང་སྤྱི་ཕན་བྱ་གཞག་ལ་མ་དངུལ་གསོག་པའི་ཆེད་དུ་སྨན་དཔྱད་བྱེད་པ་དང༌། ༢ སྨན་ཡོན་མི་ལེན་པར་སྨན་བཅོས་བྱེད་པའོ། །
འོས་མཐུན་འགྲན་རྩོད,ཚུལ་ལུགས་དང་མཐུན་པའི་སྒོ་ནས་འགྲན་རྩོད་བྱེད་པའོ། །
འོས་འཁྲབ,དྲང་བདེན་དང་སྤྱི་ཕན་བྱ་གཞག་ལ་མ་དངུལ་གསོག་པའི་ཆེད་དུ་རིག་རྩལ་འཁྲབ་སྟོན་བྱེད་པའོ། །
འོས་འགན་དམག,འོས་འགན་དམག་ཁྲལ་གྱི་ལམ་ལུགས་ལྟར་དམག་ནང་དུ་ཞུགས་པའི་དམག་མིའོ། །
འོས་འགན་མཐོ་འཚོང༌,དྲང་བདེན་དང་སྤྱི་ཕན་བྱ་གཞག་ལ་མ་དངུལ་གྲབས་གསོག་བྱ་ཆེད་དངོས་རྫས་ཀྱི་རིན་ཞལ་འདེབས་སུ་འབུལ་བའི་ཆེད་དུ་གོང་མཐོན་པོར་བྱས་ཏེ་འཚོང་བའོ། །
འོས་འགན་སློབ་གསོ,རྒྱལ་ཁབ་ཀྱི་ཁྲིམས་སྲོལ་ལྟར་ལོ་ཚད་ངེས་ཅན་ལོན་པའི་བྱིས་པ་ལ་ངེས་པར་ཐོབ་དགོས་པའི་སློབ་གསོའི་ཚད་གཞིའོ། །
འོས་འགན,༡ ཆབ་སྲིད་དང་དཔལ་འབྱོར་བཅའ་ཁྲིམས་སོགས་ཀྱི་ཆ་ནས་ཁྲིམས་མི་དང་སྤྱི་དམངས་ཀྱིས་བསྒྲུབ་དགོས་པའི་བྱ་བ་དང༌། ༢ ཀུན་སྤྱོད་ཀྱི་ཆ་ནས་བསྒྲུབ་འོས་པའི་འགན་དང༌། ༣ གླ་ཆ་མི་ལེན་པའི་ལས་ཀའོ། །
འོས་འགུགས,བཟོ་བཀོད་འཛུགས་སྐྲུན་དང་ཚོང་རྫས་འབོར་ཆེན་བརྗེ་ཉོ་སོགས་ཀྱི་སྐབས་དེའི་ཚད་གཞིའམ་ཆ་རྐྱེན་ནམ་རིན་གོང་སོགས་གསལ་བསྒྲགས་བྱས་ཏེ། དེ་འབོག་གླའམ་འབོག་ཉོ་བྱེད་མཁན་དུ་མ་འགུགས་ཤིང་དེ་ལས་གང་འཚམ་པ་དེར་སྤྲོད་པའོ། །
འོས་འགྲན,དྲང་བདེན་དང་སྤྱི་ཕན་བྱ་གཞག་ལ་མ་དངུལ་གྲབས་གསོག་བྱེད་པའི་ཆེད་དུ་ལུས་རྩལ་འགྲན་བསྡུར་བྱེད་པའོ། །
འོས་འཇུག,ཁེ་ལས་སམ་བཟོ་བསྐྲུན་གྱི་བྱ་བ་འགན་གཙང་ལེན་བྱེད་པ་དང་ཚོང་རྫས་འབོར་ཆེན་ཉོ་འགན་འཁུར་ཚེ་འགན་གཙང་ལེན་མཁན་ནམ་ཉོ་མཁན་གྱིས་ཕ་རོལ་པོས་ཁྱབ་བསྒྲགས་བྱས་པའི་དམིགས་ཚད་དང་ཆ་རྐྱེན་ལྟར་རང་ཉིད་ཀྱིས་འོས་ཤིང་འཚམ་པར་འདུག་སྙམ་པའི་རིན་གོང་བསྙད་ཅིང་འགན་ཡིག་བྲིས་ནས་འོས་འགུགས་ལས་ཁུངས་ལ་སྤྲད་དེ་དེ་ཉིད་བརྩོན་ལེན་བྱ་བའོ། །
འོས་འཕྲོག,འོས་འགུགས་འགྲན་རྩོད་ནང་དུ་འོས་འཇུག་གི་ཐོབ་ཐང་ལོན་པའོ། །
འོས་འབུལ,དྲང་བདེན་དང་སྤྱི་ཕན་བྱ་གཞག་གི་ཆེད་དུ་རྒྱུ་ནོར་འབུལ་བའོ། །
འོས་འཚོང༌,དྲང་བདེན་དང་སྤྱི་ཕན་བྱ་གཞག་ལ་མ་དངུལ་གྲབས་གསོག་བྱ་བའི་ཆེད་དུ་དངོས་རྫས་སོགས་ཀྱི་རིན་ཞལ་འདེབས་སུ་འབུལ་བའི་ཕྱིར་དུ་འཚོང་བའོ། །
འོས་ལས་པ,འོས་ལས་སྒྲུབ་མཁན་གྱི་མིའོ། །
འོས་ལས,ཐོབ་ཆ་མེད་པའི་སྤྱི་ཕན་གྱི་ལས་ཀའི་ནང་ལ་རང་མོས་སུ་ཞུགས་པའོ། །
འོས་སྦྱོར,དོན་གང་རུང་ལ་འོས་ཤིང་འཚམ་པའི་མིའམ་དངོས་པོ་ཕ་རོལ་པོ་ལ་གནས་ཚུལ་བཤད་དེ་ངོ་སྦྱོར་བྱེད་པའོ། །
ཡ་ཁྱིམ,ཕའམ་མ་གང་རུང་གཅིག་ལས་མེད་པའི་ཁྱིམ་ཚང་ངོ༌། །
ཡ་གྲངས,གཅིག་དང་གསུམ་སོགས་ཆ་འགྲིག་མ་ཡིན་པའི་གྲངས་ཀའོ། །
ཡ་གྲངས་འདུག་སྟེགས། ཡ་སྟེགས,ཨང་ཀི་གཅིག་གསུམ་ལྔ་སོགས་ཡ་གྲངས་ཅན་གྱི་འདུག་སྟེགས་སོ། །
ཡ་ངའི་དོན་རྐྱེན,༡ ལོག་སྤྱོད་དབང་སྒྱུར་པའམ་ཕྱི་རྒྱལ་བཙན་འཛུལ་པས་མི་དམངས་དམར་གསོད་བཏང་བའི་དོན་རྐྱེན་དང༌། ༢ མི་མང་པོ་འཆི་རྨས་བྱུང་བའི་དོན་རྐྱེན་ནོ། །
ཡ་མ་གཟུགས,༡ སྐྱེ་དངོས་རིགས་ཀྱི་ལུས་ཕུང་ངམ་ཕུང་པོའི་ཆ་གང་རུང་ལ་ཆད་ལྷག་ཐོན་པ་དང༌། ༢ བྱ་དངོས་གང་རུང་གི་འཕེལ་རྒྱས་རྒྱུན་ལྡན་མ་ཡིན་པར་ཕྱོགས་གང་རུང་དུ་ལྷུང་བའོ། །
ཡ་རབས་སྤྱོད་བཟང༌,ཡ་རབས་གྱི་སྤྱོད་བཟང་དང་ལྡན་ཞིང་དྲང་བདེན་རྒྱུན་འཁྱོངས་བྱེད་པ་དང༌། དགྲ་དང་གནོན་ཤུགས་ཀྱི་འོག་ནས་དཔའ་མི་ཞུམ་པའི་ངང་ཚུལ་ལོ། །
ཡ་སྟ་མ་འཇོར,ཡས་སྣེ་སྟ་རེ་དང་མས་སྣེ་འཇོར་ཏེ་གཉིས་གོ་གཅིགཆོད་ཀྱི་རྐོ་མ་ཞིག་གོ །
ཡང་པར,བྲིན་རྒྱུག་ཆེ་བའི་དཔེ་ཆ་སོགས་ཡང་བསྐྱར་པར་དུ་བཏབ་པའོ། །
ཡང་བའི་བཟོ་ལས,འཚོ་བའི་ཉེར་མཁོའི་ཡོ་བྱད་གཙོ་བོར་ཐོན་སྐྱེད་བྱེད་པའི་བཟོ་ལས་ཚན་ཁག་སྟེ། རས་འཐག་པ་དང་བཟའ་བཏུང་དང་སྨན་རྫས་བཟོ་བ་སོགས་སོ། །
ཡང་བའི་མཚོན་ཆ,འཁྱེར་བདེ་ལ་འཕེན་ཚད་ཀྱི་རྒྱང་ཐག་ཐུང་བའི་མཚོན་ཆའི་རིགས་སོ། །
ཡང་བའི་ལྕགས་ལམ,གྲོང་ཁྱེར་ནང་གི་སྤྱི་སྤྱད་འགྲིམ་འགྲུལ་ལ་བཀོལ་བའི་ལྕགས་ལམ་མོ། །
ཡང་བསྐྱར་ཐོན་སྐྱེད,རྒྱུན་མ་ཆད་པར་ཚུལ་སྔ་མ་བསྐྱར་ཟློས་སམ་དུས་རྒྱུན་གསར་བཅོས་བྱེད་པའི་ཐོན་སྐྱེད་གོ་རིམ་ཞིག་སྟེ། དེ་ལ་སྟབས་བདེའི་ཡང་བསྐྱར་ཐོན་སྐྱེད་ཅེས་པ་དང་རྒྱ་བསྐྱེད་ཡང་བསྐྱར་ཐོན་སྐྱེད་ཅེས་པ་གཉིས་ཀྱི་དབྱེ་བ་ཡོད་དོ། །
ཡང་སྣུམ,རྡོ་སྣུམ་སྐོལ་འབྱེད་བྱས་ཏེ་ཚ་ཚད་སེ་དྲོད༣༥༠ མན་ཆད་ནས་བྱུང་བའི་སྣུམ་སྟེ། རླངས་སྣུམ་དང་ས་སྣུམ་མམ་སོལ་སྣུམ་སོགས་སོ། །
ཡངས་དྲྭ,ཡངས་ལམ་ཅན་གྱི་དྲ་བའོ། །
ཡངས་ལམ,ལད་མོའི་འཕྲིན་གཏོང་ནང་དུ་སྒྲ་རླབས་འདར་ཚད་སྐད་སྒྲ་ལས་ཆེས་ཆེར་མཐོ་བའི་གློག་རླབས་རིང་ཚད་ཀྱི་ཞེང་ཁ་དང༌། ཨང་ཀིའི་འཕྲིན་གཏོང་ནང་དུ་བརྒྱུད་འདྲེན་མྱུར་ཚད་སྐར་ཆ་རེ་ལ་པིད་ས་ཡ་གཅིག་ལས་བརྒལ་བའི་གློག་རླབས་རིང་ཚད་ཀྱི་ཞེང་ཁའོ། །
ཡན་དངུལ,དངུལ་ལོར་འཁོར་རྒྱུག་གི་ཁྲོད་དུ་བཀོལ་སྤྱོད་མི་བཏུབ་པར་བེད་མེད་འཐོར་ཡན་དུ་གནས་པའི་མ་དངུལ་ལོ། །
ཡན་རྩོམ། ལྷུག་རྩོམ,སྙན་རྩོམ་དང་ཟློས་གར་དང་གཏམ་རྒྱུད་ཀྱི་རྣམ་པར་མི་གཏོགས་ཤིང་སྡེབ་སྦྱོར་གྱི་ངེས་པ་མེད་པའི་རྩོམ་རིག་གི་རྩོམ་ལུས་ཤིག་གོ །
ཡན་ལག་ཁ་པར,རྩ་བའི་ཁ་པར་གཅིག་ལ་འབྲེལ་བའི་ཡན་ལག་གི་ཁ་པར་རྣམས་སོ། །
ཡན་ལག་དཀར་ཆག,སྤྱིའི་དཀར་ཆག་གི་འོག་གི་ཡན་ལག་གམ་བྱེ་བྲག་གི་དཀར་ཆག་གོ །
ཡམས་ནད,འགོ་ཞིང་མཆེད་པར་འགྱུར་བའི་རིམས་ཀྱི་ནད་དོ། །
ཡམས,ནད་ཀྱི་རིགས་ཕྱོགས་གཞན་དུ་འགོ་ཞིང་མཆེད་པ་ཅན་ནོ། །
ཡར་ཞིང༌,ས་རྒྱུ་འཚོབ་པའི་སླད་དུ་ལོ་གཅིག་ལ་ཞིང་མ་བཏབ་པར་ཡར་མ་རུ་བཞག་པའི་ཞིང་སའོ། །
ཡར་ཞུ,རིམ་པ་གོང་མ་ལ་བྱ་བ་དང་ལས་འགན་བསྒྲུབས་པའི་གནས་ཚུལ་སོགས་ཡར་ཞུ་བྱེད་པའོ། །
ཡར་ཞུ,རིམ་པ་གོང་མར་གནས་ཚུལ་ཞུ་བའོ། །
ཡལ་ག། གེལ་བ,ལྗོན་ཤིང་དང་རྩི་ཤིང་གི་གཞུང་རྟ་ལས་གྱེས་པའི་ཡན་ལག་གོ །
ཡས་རིམ,ཨང་གྲངས་དང་ཡི་གེ་སོགས་ལུགས་ལྡོག་གི་རིམ་པ་ལྟར་ཡས་ནས་བསྒྲིགས་པའི་རིམ་པའོ། །
ཡི་གེ་བཟོ་འཕྲུལ,ཡི་གེའི་པར་གཟུགས་བཟོ་བྱེད་ཀྱི་འཕྲུལ་ཆས་ཤིག་གོ །
ཡིག་ཁྱིམ,གཉིས་འཕར་རྩི་ལུགས་ཀྱི་ཡིག་ཁྱིམ་གཅིག་གི་མིང་སྟེ། རྩིས་འཕྲུལ་གྱི་རྩ་བའི་དན་གྲངས་ཀྱི་རྩི་གཞིའོ། །
ཡིག་ཁྲམ་པ,ཁྲིམས་ཡིག་གི་ཚིག་སྦྱོར་སྣོག་པ་དང་བདེན་རྫུན་གོ་ལྡོག་ཏུ་བྱེད་པ་སོགས་ཡིག་ལྡོག་ཕྱིན་ཅི་ལོག་ཏུ་སྒྱུར་བའི་གཡོ་ཁྲམ་ཅན་གྱི་རིག་གནས་པའོ། །
ཡིག་གཏག་ཆས,འཐེབ་ནོན་མནན་པ་ལ་བརྟེན་ནས་རི་མོ་དང་ཡི་གེ་རྣམས་ཤོག་བུའི་སྟེང་དུ་དཔར་བར་བྱེད་པའི་འཕྲུལ་ཆས་ཤིག་གོ །
ཡིག་གདང༌། དཔེ་ཁྲི,ཤིང་སོགས་ལས་བྱས་པའི་དཔེ་ཆ་འཇོག་སའི་གདང་བུའམ་སྒྲོམ་མོ། །
ཡིག་གཞི་རྐྱང་བ,སྐད་རིགས་ཅི་རིགས་པ་ཞིག་ལས་བྲིས་པའི་ཡིག་ཆ་རྐྱང་བའོ། །
ཡིག་གཞི། ཡིག་དེབ,ཡི་གེ་ཅན་གྱི་དེབ་དང་ཡིག་ཆའོ། །
ཡིག་ཅོག,སྲོལ་རྒྱུན་གྱི་ལུགས་སུ་བཟོས་པའི་ཡི་གེ་བྲི་སའི་ཅོག་ཙེ་ནར་མོ་ཞིག་གོ །
ཡིག་ཆ་སླར་གསོ,རྩིས་འཕྲུལ་གྱི་གློག་རྡུལ་ཡིག་ཆ་ལ་གནོད་རྐྱེན་དང་བཅོས་བསྒྱུར་ཐེབས་ཚེ་སླར་རང་སོར་ཆུད་པར་བྱེད་པའོ། །
ཡིག་ཆ,༡ ཚོགས་པའམ་མི་སྒེར་གྱིས་བྱ་བ་གང་རུང་བསྒྲུབ་པའི་ཆེད་དུ་བཟོས་པའི་ཡིག་ཆ་དང་ལས་ཁུངས་སམ་ཚོགས་པའམ་ཁེ་ལས་སྡེ་ཁག་གིས་ཕྱིར་བཀྲམ་པ་དང་ནང་དུ་བཀོལ་རྒྱུའི་གཞུང་ཡིག་དང༌། ༢ རྩིས་འཕྲུལ་གྱིས་མིང་དུ་བཏགས་ཤིང་ཉར་ཚགས་བྱས་པའི་དན་གྲངས་ཚོགས་པ་ཞིག་གོ །
ཡིག་ཆའི་མིང༌,ཡིག་ཆ་གང་རུང་ཞིག་ལ་བཏགས་པའི་མིང་ངོ༌། །
ཡིག་ཆས་སྣོད། སྙུག་སྒམ,ཡིག་ཆས་གཞུག་སའི་སྒམ་ཙེ་ཞིག་གོ །
ཡིག་ཆས,སྙུ་གུ་དང་འབྲི་དེབ་དང་སྣག་ཚ་སོགས་ཡི་གེ་ལ་ཉེ་བར་མཁོ་བའི་ཡོ་བྱད་རྣམས་སོ། །
ཡིག་དཔར་ཆས། ཡིག་དཔར,ཡིག་ཆ་དང་དཔེ་རིས་སོགས་དཔར་བྱེད་ཀྱི་འཕྲུལ་ཆས་སོ། །
ཡིག་བྲི་ཁང༌,ཡི་གེ་བྲི་སའི་ཁང་པའོ། །
ཡིག་མཛོད,༡ ཞན་པར་ཡིག་དཔེ་འཇོག་སའི་མཛོད་ཁང་དང༌། ༢ རྩིས་འཕྲུལ་མ་ལག་གི་ཁྲོད་དུ་ཚད་ལྡན་ཡིག་གཟུགས་གཞག་སའི་གནས་སོ། །
ཡིག་ཚགས,རིགས་ཕྱེས་ཏེ་ཚགས་སུ་བཞག་ཅིང་འཚོལ་བདེ་བར་བཀོད་པའི་ཡིག་ཆ་དང་རྒྱུ་ཆའོ། །
ཡིག་ཚགས་སྒྲོམ,ཡིག་ཚགས་གཞག་སའི་སྒྲོམ་མོ། །
ཡིག་ཚགས་སྟོང་པ,ནང་དོན་མེད་པའི་ཡིག་ཚགས་སོ། །
ཡིག་ཚགས,༡ ཡིག་ཆའི་ཡིག་ཚགས་དང༌། ༢ རྩིས་འཕྲུལ་གྱི་མ་ལག་ཁྲོད་དུ་ཚགས་འཇོག་བྱས་པའི་རྩིས་འཕྲུལ་གྱི་ཡིག་གཞིའི་བརྡ་འཕྲིན་ནོ། །
ཡིག་ཞུ,གོང་རིམ་མམ་འབྲེལ་ཡོད་སྡེ་ཁག་ལ་ཡིག་ཐོག་ནས་སྙན་ཞུ་བྱེད་པའོ། །
ཡིག་འཇབ། ལྕགས་འཇབ,ལྡེབ་ཐོར་དག་འཛིན་བྱེད་ཀྱི་འཇབ་ཙེའོ། །
ཡིག་འཇུག་པ,ཡིག་གཏག་འཕྲུལ་ཆས་དང་གློག་རྡུལ་རྩིས་འཕྲུལ་དུ་ཡི་གེ་གཏག་མཁན་ནམ་འཇུག་མཁན་ནོ། །
ཡིག་འཕྲིན,ཡིག་འཕྲིན་གྱི་འགྲེལ་བར་ལྟོས།
ཡིག་འཕྲིན,ལས་ཁུངས་སམ་མི་སྒེར་གྱི་བར་ལ་ཡིག་ཐོག་ནས་འཕྲིན་བསྐུར་བའམ་ལན་དུ་ལྡོན་པའི་ཡི་གེའོ། །
ཡིག་འཛར,དོན་ཉུང་སླ་ཐབས་སུ་བྲིས་པའི་ཤོག་འཛར་ཏེ། འཕྲིན་ཡིག་དང་བརྡ་ཐོ་དངོས་ཀྱི་རྣམ་པར་མ་གྲུབ་པའོ། །
ཡིག་རིས་བརྙན་འཕྲིན,བརྙན་འཕྲིན་རྒྱང་བསྒྲག་གི་ལས་སྒོའི་བྱེ་བྲག་ཅིག་ཡིན་ལ་དེ་ཡང་བརྙན་འཕྲིན་གྱི་འཕྲིན་བརྡ་ལ་བརྟེན་ནས་ཡི་གེའམ་རི་མོའི་བརྡ་འཕྲིན་ཐུང་ངུ་བརྒྱུད་གཏོང་བྱེད་པ་སྟེ། གསར་འགྱུར་དང་གནམ་གཤིས་སྔོན་བརྡ་ལྟ་བུའོ། །
ཡིག་རྒྱུགས,ཡིག་ཐོག་ནས་ལན་འདེབས་པའི་རྒྱུགས་ལེན་གྱི་རྣམ་པ་ཞིག་གོ །
ཡིག་རྨོངས,ཡི་གེ་མི་ཤེས་པའི་མིའོ། །
ཡིག་སྐུར་ངོ་བཅར,ཡི་གེ་བསྐུར་བའམ་དངོས་སུ་ཡོང་ནས་ཞུ་གཏུག་བྱེད་པའོ། །
ཡིག་སྐྱེལ་པ། ཨ་དྲུང༌,སྦྲག་ཁང་གི་འཕྲིན་ཡིག་སོགས་སྐྱེལ་མཁན་ནོ། །
ཡིག་སྒམ,༡ སྦྲག་ཁང་གིས་ཆེད་དུུ་བཙུགས་པའི་འཕྲིན་ཡིག་གཏོང་ལེན་བྱ་སའི་སྒམ་དང༌། ༢ དེ་དང་བྱེད་ལས་འདྲ་བའི་སྒམ་མོ། །
ཡིག་སྒྲོམ,༡ ཡིག་ཆ་ཉར་ཚགས་བྱེད་སྣོད་དང༌། ༢ རྩིས་འཕྲུལ་མ་ལག་ནང་དུ་ཡིག་ཆ་དག་ཕྱོགས་གཅིག་ཏུ་འཇོག་སའི་དཀར་ཆག་གི་མིང་ཅན་གྱི་ཡིག་སྒྲོམ་མོ། །
ཡིག་ཨང༌,རྩིས་འཕྲུལ་བརྡ་ཆད་ཀྱི་སྐབས་སུ། ཡིག་གཟུགས་ཆེ་ཆུང་གི་ཨང་གྲངས་སོ། །
ཡིད་འཕྲོག་ཤུགས། འཕྲོག་ཤུགས,ཡིད་ཀྱི་བརྟན་པ་དབང་མེད་དུ་འཕྲོག་པའི་ནུས་པའོ། །
ཡིད་རྟོན་དངུལ་བུན,དངུལ་གཏའ་ཅི་ཡང་འཇོག་མི་དགོས་པར་དུས་བཅད་ལྟར་ཕྱིར་སྤྲོད་དགོས་པའི་དངུལ་བུན་གཏོང་སྟངས་ཤིག་གོ །
ཡིད་རྟོན་དངུལ་བུན། རྟོན་བུན,དངུལ་རྩའི་ལས་ཁུངས་ཀྱི་བཅོལ་དངུལ་དང་དངུལ་བུན་སོགས་ཀྱི་ཡིད་རྟོན་བྱེད་སྒོའི་སྤྱི་མིང་ངོ༌། །
ཡིད་རྟོན་བྱང་བུ,འཛད་སྤྱོད་དང་ཡིད་རྟོན་བུན་ལེན་དང་ཐོ་བསྒྱུར་རྩིས་སྤྲོད་དང་དངུལ་སྨར་བཅོལ་ལེན་སོགས་ཀྱི་ནུས་པ་ཆ་ཚང་ངམ་ཆ་ཤས་ཡོད་པའི་དངུལ་ཁང་གི་བྱང་བུའི་རིགས་ཤིག་གོ །
ཡིད་རྟོན་རུང་ཚད། རྟོན་ཚད,ཡིད་རྟོན་ནམ་ཡིད་ཆེས་བྱེད་ཆོག་པའི་ཚད་དོ། །
ཡིབ་པ,བྱ་བ་དང་དངོས་པོ་སོགས་ཀྱི་ངོ་བོ་ངོ་མ་རེ་ཞིག་ལྷང་ལ་མ་བུད་པར་གབ་པའི་ཚུལ་གྱིས་གནས་པའི་སྐབས་སོ། །
ཡུ་གུ་ཤིང༌,སྔོ་ལྡུམ་གྱི་རིགས་ཏེ། སྡོང་བུ་ཕྲ་རིང་ཚོམ་སྐྱེས་དག་ལོ་མ་རྩུབ་པ་བ་སྤུ་ཅན་མེ་ཏོག་སྐྱ་བོ་སྤུ་དང་ལྡན་པ་འཆར་བ་ཞིག་གོ །
ཡུ་མོ,ཤ་བ་མོའི་རིགས་སོ། །
ཡུ་མོ,རི་དྭགས་ཤྭ་བ་ལས་མོའི་རིགས་སོ། །
ཡུག་པོ,སྔོ་ལྡུམ་གྱི་རིགས་ཤིག་སྟེ། ལོ་མ་ཕྲ་རིང་རྣོ་བ། མེ་ཏོག་ལྗང་གུ། སྙེ་གྲ་རིང་ཞིང་འབྲུ་གུ་བཟའ་བར་རུང་བ་ཞིག་གོ །
ཡུང་ཐུད,ཡུང་ལེབ་ཀྱི་ཁུ་བ་བསྙལ་བ་ལས་བཟོས་པའི་ཐུད་དང་འདྲ་བའི་ཟས་རིགས་ཤིག་གོ །
ཡུད་སྣང༌། རགས་བརྙན,ཡུད་ཙམ་སྣང་བའི་གཟུགས་བརྙན་ཏེ། ཡུལ་དུས་འགའ་ཞིག་གི་གནས་ཚུལ་རགས་པར་བརྗོད་པ་སོགས་སོ། །
ཡུན་ནན་སྨན་དཀར,ཡུན་ནན་ཞིང་ཆེན་ནས་ཐོན་པའི་ཁྲག་གཅོད་ཐུབ་པའི་སྨན་དཀར་ཕྱེ་མ་ཞིག་གོ །
ཡུན་ཕན་ལམ་སྲོལ,དུས་ཡུན་རིང་པོར་ཕན་ནུས་ཐོན་ཐུབ་པའི་ལས་ཁུངས་དང་ཁེ་ལས་སོགས་ཀྱི་ལམ་ལུགས་སམ་སྲོལ་ལུགས་སོ། །
ཡུའེ་གར,ཀྲུང་གོའི་ཀོང་ཏུང་ས་ཕྱོགས་སུ་དར་བའི་ཟློས་གར་ཞིག་གོ །
ཡུར་གཤོལ,ཡུར་བ་འབྲུ་བྱེད་ཀྱི་ཐོང་གཤོལ་ཞིག་གོ །
ཡུར་འཕྲུལ,ཞིང་ལ་ཡུར་མ་ཡུར་བྱེད་ཀྱི་འཕྲུལ་འཁོར་ཞིག་གོ །
ཡུར་རྐོ་འཕྲུལ,ལམ་དང་ཞིང་མཐའ་སོགས་སུ་ཆུ་རྐའམ་ཡུར་བུ་རྐོ་བྱེད་ཀྱི་འཕྲུལ་འཁོར་རཽ། །
ཡུལ་ཁག,ཞིང་ནང་དུ་ཡུར་མ་ཡུར་བྱེད་ཀྱི་མཁོ་ཆས་ཆུང་བ་ཞིག་གོ །
ཡུལ་གར,ཡུལ་ཕྱོགས་གང་རུང་གི་དམིགས་བསལ་གྱི་ཁྱད་ཆོས་ལྡན་པའི་ཟློས་གར་གྱི་རིགས་སོ། །
ཡུལ་གྱར་པ,རང་བྱུང་གི་གནོད་འཚེ་སོགས་ཀྱི་རྐྱེན་དབང་གིས་འཚོ་བའི་རྟེན་གཞི་མེད་པར་གྱུར་ཏེ་ཡུལ་གཞན་དུ་གྱར་པའི་མིའོ། །
ཡུལ་གྲོང་ཁེ་ལས,ཞིང་ལས་ས་ཁུལ་གྱིས་བཙུགས་པའི་ཁེ་ལས་སྣ་ཚོགས་པ་སྟེ། ཐོན་སྐྱེད་དང་སྐྱེལ་འདྲེན། ཚོང་ལས་སོགས་དཔལ་འབྱོར་སྤེལ་བའི་རྩ་འཛུགས་སོ། །
ཡུལ་ཐོན,ས་གནས་རང་གི་ཐུན་མིན་གྱི་ཐོན་རྫས་སོ། །
ཡུལ་དངོས་སྒྲོག་སྤེལ,གྱོད་གཞིའམ་དོན་རྐྱེན་བྱུང་ཡུལ་གྱི་གནས་དངོས་སམ་ཐོན་སྐྱེད་དང་འཁྲབ་སྟོན་དང་འགྲན་བསྡུར་དང་ཚོད་ལྟ་སོགས་བྱེད་སའི་གནས་དེར་དངོས་སུ་སོང་ནས་ཐད་ཀར་གནས་ཚུལ་སྒྲོག་སྤེལ་བྱེད་པའོ། །
ཡུལ་དངོས། ངོས་ཐོག,༡ གྱོད་གཞིའམ་དོན་རྐྱེན་བྱུང་ས་དངོས་དང་དེའི་གནས་ཚུལ་དང༌། ༢ ཐོན་སྐྱེད་དང་འཁྲབ་སྟོན་འགྲན་བསྡུར་ཚོད་བལྟ་སོགས་ཀྱི་བྱ་ཡུལ་དངོས་སོ། །
ཡུལ་དཔོན,རྒྱལ་ཁབ་ཀྱི་སྲིད་དབང་ངམ་ཆབ་སྲིད་ཚོགས་པའི་ཆེས་མཐོའི་མགོ་ཁྲིད་རིམ་པ་ལས་དམའ་བའི་ས་གནས་ཁག་གི་དཔོན་རིགས་སོ། །
ཡུལ་ནད,དུས་རྒྱུན་དུ་ས་གནས་ངེས་ཅན་ཞིག་ཏུ་འབྱུང་བའི་ནད་རིགས་ཏེ། སྐེ་ལྦ་དང་ཚིགས་འབུར་གྱི་ནད་ལྟ་བུའོ། །
ཡུལ་ལྗོངས,ངེས་གཏན་གྱི་ས་ཁོངས་ནང་རི་ཆུ་དང་མེ་ཏོག་དང་རྩི་ཤིང་དང་བཟོ་བཀོད་སོགས་རང་བྱུང་གི་སྣང་ཚུལ་ལས་གྲུབ་པའི་ལྟད་མོའི་ཡུལ་དུ་གྱུར་པའི་རྣམ་པའོ། །
ཡུལ་ཤོག,རྫོང་མན་ཆད་ཀྱི་སྲིད་འཛིན་སྡེ་ཁག་གི་རིམ་པ་ཞིག་གོ །
ཡུལ་སྐོར་ཁུག་མ,ཡུལ་སྐོར་དུ་འགྲོ་བའི་ཚེ་མཁོ་ཆས་གཞུག་སའི་ཁུག་མའོ། །
ཡུལ་སྐོར་ཁུལ,ཡུལ་སྐོར་སྤྲོ་གསེང་བྱ་སའི་ས་ཁུལ་ལོ། །
ཡུལ་སྐོར་གནས,ཡུལ་སྐོར་སྤྲོ་གསེང་བྱ་སའི་གནས་སོ། །
ཡུལ་སྐོར་མགྲོན་འཁོར,ཡུལ་སྐོར་བའི་ཆེད་དུ་བཀོལ་བའི་མགྲོན་སྐྱེལ་རླངས་འཁོར་རོ། །
ཡུལ་སྐོར་ཞབས་འདེགས,ཡུལ་སྐོར་སྤྲོ་གསེང་གི་བྱ་བའི་ཞབས་འདེགས་ལས་རིགས་སོ། །
ཡུལ་སྐོར་རླངས་འཁོར,ཡུལ་སྐོར་ཆེད་དུ་བཀོལ་བའི་རླངས་འཁོར་ཏེ། ཕྱི་དབྱིབས་ཅུང་རིང་པོ། ནང་གི་སྟོང་ཆ་ཆེ་ཞིང་རྒྱབ་སྒོ་ཡོད་པའི་མགྲོན་འཁོར་ཆུང་གྲས་སོ། །
ཡུལ་སྐོར་ལྷམ། སྐོར་ལྷམ,ཡུལ་སྐོར་དུ་འགྲོ་སྐབས་གྱོན་རྒྱུའི་ལྷམ་སྟེ། ལྷམ་མཐིལ་འཐུག་ཅིང་སྙི་བ། ནང་དང་ཁ་སྐོར་དུ་མཚོ་བལ་སོགས་ཀྱི་ནང་ཚངས་བྱས་པ་ཞིག་གོ །
ཡུལ་སྐོར། འགྲུལ་བཞུད,བྱ་བ་བསྒྲུབ་པའམ་སྤྲོ་འཆམ་གྱི་ཕྱིར་དུ་ཡུལ་གཞན་དུ་བསྐྱོད་པའོ། །
ཡུལ་སྐོར། ལྗོངས་རྒྱུ,ཡུལ་སྐོར་སྤྲོ་འཆམ་མམ་ལྗོངས་རྒྱུ་ལྟ་སྐོར་རོ། །
ཡུས་གར,ཀྲུང་གོའི་་ཧོ་ནན་དུ་དར་བའི་ཟློས་གར་འཁྲབ་སྟངས་ཤིག་གོ །
ཡེ་ཤུ,ཡེ་ཤུའི་ཆོས་ལུགས་པས་འཇིག་རྟེན་སྐྱོབ་པའི་གཙོ་བོ་ཞེས་དད་པ་བྱ་བའི་ཡུལ་འཇིག་རྟེན་གྱི་མི་རྣམས་སྐྱོབ་པའི་ཕྱིར་མིའི་སྐྱེས་བ་བླངས་པར་འདོད། ལྗེའུའི་བྷེ་སི་ལྷིམ་(Bethlehem)ཞེས་པའི་གྲོང་དུ་འཁྲུངས། ལོ་ན་སུམ་ཅུ་ཡས་མས་སུ་ལྗེའུའི་ཡུལ་གྲུ་ཀུན་ཏུ་ཆོས་ལུགས་སྤེལ་བས་ལྗེའུའི་ཆོས་ལུགས་པ་རྣམས་ལ་ཕོག་ཐུག་ཤོར་བས་རོམ་གྱི་ངོ་ལོག་པ་ཞེས་པའི་ཉེས་མིང་བཀལ་ནས་རྒྱ་གྲམ་ལ་བརྒྱངས་ཏེ་བསད་རྗེས་སླར་གསོན་པར་གྱུར་ཏེ་ལྷ་རུ་འཕོས་པར་བཤད་དོ། །
ཡེ་ཤུའི་ཆོས་གྲྭ,གནམ་བདག་ཆོས་ལུགས་དང་ཡེ་ཤུའི་ཤར་དག་ཆོས་ཀྱི་ཆོས་པས་དགེ་སྒྲུབ་བྱེད་སའམ་ཆོས་བསླབ་པའི་གནས་སོ། །
ཡེ་ཤུའི་ཆོས་དཔོན,ཡེ་ཤུའི་ཆོས་ལུགས་གསར་མའི་ཆོས་ལུགས་བྱེད་སྒོར་མགོ་འཛིན་བྱེད་མཁན་ནམ་ཆོས་ལུགས་ལས་དོན་དོ་དམ་བྱེད་མཁན་གྱི་མིའོ། །
ཡེ་ཤུའི་ཆོས་པ,གནམ་བདག་ཆོས་ལུགས་དང་ཡེ་ཤུའི་ཤར་དག་ཆོས་ལུགས་པའི་ཁྱིམ་སྤངས་ཏེ་ཉམས་ལེན་བྱེད་པའི་སྐྱེས་པའི་རིགས་སོ། །
ཡེ་ཤུའི་ཆོས་མ,གནམ་བདག་ཆོས་ལུགས་དང་ཡེ་ཤུའི་ཤར་དག་ཆོས་ལུགས་པའི་ཁྱིམ་སྤངས་ཏེ་ཉམས་ལེན་བྱེད་པའི་བུད་མེད་ཀྱི་རིགས་སོ། །
ཡེ་ཤུའི་ཆོས་ཚོགས,ཡེ་ཤུ་ཆོས་ལུགས་ཀྱི་གྲུབ་མཐའ་ཁག་གི་སྒྲིག་འཛུགས་སོ།
ཡེ་ཤུའི་ཆོས་ལུགས,དེང་སང་འཛམ་གླིང་ན་སངས་རྒྱས་ཆོས་ལུགས་དང་ཡེ་ཤུའི་ཆོས་ལུགས་དང་ཁ་ཆེའི་ཆོས་ལུགས་ཞེས་ཆོས་ལུགས་ཆེན་པོ་གསུམ་དུ་གྲགས་པའི་ཡ་གྱལ་ཏེ། སྤྱི་ལོའི་དུས་རབས་དང་པོར་ཨེ་ཤ་ནུབ་མ་རུ་ཡེ་ཤུས་སྲོལ་བཏོད་ཅིང (God)གྷོད་ཅེས་པ་སྟེ་ལྷའམ(the Lord)ལོད་ཅེས་པ་སྟེ་གཙོ་བོ་ལ་དད་པ་བྱེད་ཅིང་དེ་ཉིད་འཇིག་རྟེན་གྱི་བྱེད་པ་པོ་དང༌། དེས་འཇིག་རྟེན་ལ་མངའ་དབང་སྒྱུར་བ་དང༌། ལྷའམ་གཙོ་བདག་དེ་དང་དེའི་བུ་གཅིག་པུ་ཡེ་ཤུ་ཁོ་ན་ལ་མི་རྣམས་སྐྱོབ་པའི་ནུས་པ་ཡོད་པར་འདོད་པའི་ཆོས་ལུགས་ཤིག་སྟེ། དུས་རབས ༡༡ པའི་ནང་དུ་གནམ་བདག་དང་ཤར་དག་ཏེ་ཆོས་ལུགས་གཉིས་སུ་གྱེས་ཤིང༌། དུས་རབས ༡༦ པ་ནས་ཆོས་ལུགས་དེ་ལ་བཅོས་བསྒྱུར་ཐེབས་ཏེ་གནམ་བདག་ཆོས་ལས་རིམ་བཞིན་ལུགས་གསར་བ་མང་དུ་གྱེས་སོ། །
ཡེ་ཤུའི་འཁྲུངས་སྐར,ཡེ་ཤུ་མ་ཤི་ཀ་འཁྲུངས་པའི་དྲན་གསོའི་ཉིན་མོའོ། །
ཡོ་བྱད་དཔེ་ཆ,སྤྱོད་པ་པོས་ཞིབ་དཔྱད་དང་བཙལ་བདེ་བའི་ཆེད་ཤེས་བྱ་དང་དཔྱད་ཡིག དོན་དངོས་སོགས་གོ་རིམ་ངེས་ཅན་གྱི་སྡུད་སྒྲིག་བྱས་པའི་དཔེ་ཆ་སྟེ། མིང་མཛོད་དང་ཤེས་བྱ་ཀུན་བཏུས་སོགས་ལྟ་བུའོ། །
ཡོ་བྱད་བསྟར་བྱང༌,རྩིས་འཕྲུལ་གྱི་མ་ལག་ཁྲོད་ཀྱི་ལག་ཆ་སྣ་ཚོགས་ཕྱོགས་གཅིག་ཏུ་བསྟར་ནས་བཀོལ་སྟབས་བདེ་བར་བྱས་པ་ཞིག་གོ །
ཡོ་བྱད་ལུས་སྦྱོང༌,ཡོ་བྱད་སྣ་ཚོགས་ལ་བརྟེན་ནས་ལུས་སྦྱོང་བྱེད་པའོ། །
ཡོ་བྱད། ལག་ཆ,ངལ་རྩོལ་དང་འཚོ་བའི་ཁྲོད་ཀྱི་ཉེར་སྤྱད་མཁོ་ཆས་ཀྱི་རིགས་སོ། །
ཡོ་འབོག,ཤིང་ཆེན་གྱི་རིགས་ཏེ། ལོ་མ་སྒོང་དབྱིབས། མེ་ཏོག་ཡུ་ཐུང་ཅན། འབྲས་བུ་སྐོགས་ལྡན་ཟླུམ་པོ། ཤིང་རྒྱུ་བཟང་བ་ཞིག་གོ །
ཡོ་རོབ་མི་རྒྱུད། མི་རྒྱུད་དཀར་པོ,འཛམ་གླིང་གི་མིའི་རིགས་རྒྱུད་ཆེན་པོ་གསུམ་གྱི་ཡ་གྱལ་ཞིག་སྟེ། པགས་མདོག་དཀར་ལ་སྐྲ་ལོ་འཇམ་ཞིང་འཇིལ་ལིར་འཁྱིལ་བ། སྣའི་གཟེངས་མཐོ་བའི་མིའི་རིགས་རྒྱུད་དེ་ཕལ་ཆེ་བ་ཡོ་རོབ་དང་མེ་གླིང་སོགས་སུ་གནས་སོ། །
ཡོ་རོབ་ཤར་མ། ཡོ་ཤར,ཡོ་རོབ་གླིང་གི་ཤར་གྱི་ཆའོ། །
ཡོ་སྒོར,ཡོ་རོབ་ས་ཁུལ་ཐུན་མོང་དུ་བེད་སྤྱོད་བྱེད་པའི་སྒོར་མོའོ། །
ཡོང་འཕར,ཡོང་འབབ་གོང་དུ་འཕར་བའོ། །
ཡོང་འཕྲིན་མེ་རགས། འཕྲིན་རགས,ཚུར་ཡོང་བའི་ཁ་པར་དང་འཕྲིན་ཐུང་སོགས་འགོག་པའི་བསྒྲིགས་རིམ་ཞིག་གོ །
ཡོང་འབབ་ཁྲལ,མི་སྒེར་དང་ཁེ་ལས་ཀྱི་ཡོང་འབབ་ཀྱི་ཚད་ལྟར་བསྡུ་རྒྱུའི་རྒྱལ་ཁབ་ཀྱི་དཔྱ་ཁྲལ་ཞིག་གོ །
ཡོང་འབབ་ནག་པོ,ལྐོག་རྔན་སོགས་ཁྲིམས་འགལ་གྱི་བྱ་ཐབས་ལ་བརྟེན་ནས་བྱུང་བའི་ཡོང་འབབ་ལའོ། །
ཡོང་འབབ་སྐྱ་བོ,ཁྲིམས་འགལ་མ་ཡིན་པའི་གླ་ཕོགས་དང་ཟུར་ཕོགས་ལས་གཞན་པའི་དཔལ་འབྱོར་ཀྱི་ཡོང་འབབ་རིགས་སོ། །
ཡོངས་བཅོལ,བྱིས་པ་དག་དུས་ཆེན་ནམ་གུང་གསེང་ངལ་གསོའི་སྐབས་མ་གཏོགས་པར་ཉིན་མཚན་ལྟོས་མེད་དུ་བུ་བཅོལ་ཁང་ལ་བཅོལ་ནས་ལྟ་སྐྱོང་བྱེད་དུ་འཇུག་པའོ། །
ཡོངས་འདེམས,རྩིས་འཕྲུལ་ནང་གི་ཡིག་ཆ་སོགས་ཐམས་ཅད་འདེམས་པར་བྱེད་པའོ། །
ཡོམ་པང༌,རྐུབ་སྟེགས་ཤིག་གི་ཐོག་ནས་དབྱུག་ཟླུམ་ཞིག་གི་སྟེང་དུ་པང་ལེབ་ནར་མོ་ཞིག་འཕྲེད་དུ་བཞག་སྟེ་མི་ཞིག་གི་རྐང་པ་གཉིས་པང་ལེབ་དེའི་སྣེ་གཉིས་སུ་བཙུགས་ཤིང་གཡས་གཡོན་དུ་བསྒྲིལ་ནས་ལུས་ཀྱི་དོ་སྙོམས་རྩ་པའི་རྩལ་རྩེད་ཅིག་གོ །
ཡོམ་སྐས,སྐས་སྟེང་དུ་མི་གཅིག་འགྲེངས་ཤིང་དེའི་ལག་པ་དང་ཕྲག་པ་གཡས་གཡོན་དུ་མི་མང་པོ་འགྲེངས་ནས་ལུས་ཀྱི་སྙོམས་རྩལ་སྟོན་པའི་རྩལ་རྩེད་ཅིག་གོ །
ཡོལ་དཀར,གློག་བརྙན་གཏོང་བའི་ཚེ་གཟུགས་བརྙན་འཆར་སའི་རས་དཀར་པོའི་ཡོལ་བ་ཞིག་གོ །
ཡོལ་འབྱེད,༡ འཁྲབ་སྟོན་སོགས་མགོ་ཚུགས་སྐབས་འཁྲབ་ཡོལ་ཕྱེ་བ་དང༌། ༢ ཚོགས་འདུ་དང་འགྲེམ་སྟོན་སོགས་མགོ་ཚུགས་པའོ། །
ར་ཆང་མེ་ཏོག,དྲི་ཞིམ་ཞིང་སྡོང་རྐང་དམར་སྨུག་ཅན་གྱི་སྐྱེ་དངོས་ཤིག་སྟེ། དེ་ལས་བཏོན་པའི་སྣུམ་ནི་དྲི་ཞིམ་བྲོ་རྫས་ལེགས་ཤོས་ཤིག་གོ །
ར་མཆུ,འདབ་ཆགས་ཀྱི་རིགས་ལ་ཡོད་པའི་མཆུ་སྟེ། རྭ་ཡི་རྒྱུ་དང་འདྲ་བས་རྭ་མཆུ་ཞེས་སོ། །
ར་མཉེ,རྩ་བ་དཀར་པོ་སྦོམ་ཞིང་རྒྱས་པ་རྡོག་རིལ་མང་དུ་འབྲེལ་བ་དང་སྡོང་བུ་ཕྲ་ལ་རིང་བ་དང་ལོ་མ་སྦྲུལ་ལྕེ་འདྲ་ཞིང་རྩེ་མོ་རྒྱབ་ཕྱོགས་སུ་དྲིལ་བ་དང་མེ་ཏོག་སེར་སྨུག་གམ་སྨུག་དཀར་དྲིལ་དབྱིབས་འཆར་བའི་སྔོ་ལྡུམ་གྱི་རིགས་ཤིག་གོ །
ར་ཚངས་དོར་མ,ཤིང་བལ་གྱིས་ནང་ཚངས་བྱས་པའི་དོར་མའོ། །
ར་རྒྱ། རྩེབ་གཉག,འོ་འཐུང་སྲོག་ཆགས་རི་དྭགས་ཀྱི་རིགས་ཤིག་སྟེ། ལུས་མ་ཧེ་དང་ཅུང་འདྲ་ལ་ཕོ་མོ་གཉི་གར་རྭ་ཐུང་ངུ་ཡོད་ཅིང་ཟེ་ཁ་མཐོ་ལ་མཇུག་མ་ཐུང་བ། སྤུ་མདོག་ཁམ་སེར་རམ་ཁམ་ནག་མཐོ་སར་འཚོ་བ་རྩྭ་ལྗང་དང་ལྕུག་ཕྲན་སྨྱུག་རྩ་སོགས་ཟ་བ། ནང་གསེས་ཤྭ་རྒྱ་དང་ར་རྒྱ་ཞེས་དབྱེའོ། །
ར་སྐོར,མཐའ་ནས་སྐོར་བྱེད་ཀྱི་ར་བའོ། །
རགས,རགས་སྐུལ་བརྡ་ཞེས་པ་རྩིས་འཕྲུལ་བསྒྲིགས་བཟོའི་སྐད་ཀྱི་ཁྲོད་དུ་བརྒྱུད་རིམ་ལྡན་པའི་སྐུལ་བརྡ་དུ་མ་ལྷན་གཅིག་འགྲུབ་པར་བྱེད་པའི་སྐུལ་བརྡ་ཞིག་གོ །
རགས་པའི་འཇིག་རྟེན,ཆ་རྡུལ་དང་རྡུལ་ཕྲན་སོགས་ཕྲ་བའི་ཁོངས་སུ་མི་གཏོགས་པའི་དངོས་པོ་རགས་པ་མིག་གིས་མཐོང་བ་རྣམས་སོ། །
རགས་བཟོས་རྫས,བཟོ་བཅོས་ཕྱེད་ཙམ་བྱས་པའི་ཐོན་རྫས་དང་སྤུས་ཀ་ཞན་པའི་ཐོན་རྫས་སོ། །
རགས་བསྡུས,བརྗོད་བྱའི་ནང་དོན་གལ་ཆེན་རྣམས་རགས་པར་བསྡུས་པའོ། །
རགས་རྩིས,སྤྱི་ཙམ་དུ་རགས་པར་བརྩིས་པའོ། །
རགས་ལྟ,ཡི་གེ་དང་རི་མོ་སོགས་ལ་རགས་པར་ལྟ་བའོ། །
རང་གནས,༡ དངུལ་ལོར་ལམ་ལུགས་ཀྱི་རྨང་གཞིའམ་དངུལ་ལོར་རིན་ཐང་རྩི་བའི་ཚད་གཞི་དང༌། ༢ རང་ཉིད་ཀྱིས་བྱ་བ་བསྒྲུབ་སའི་ལས་གནས་སོ། །
རང་གནས་དངུལ་ལོར,རྒྱལ་ཁབ་ཅིག་གི་དངུལ་ལོར་ལམ་ལུགས་ཀྱི་དངུལ་ལོར་གྱི་རྩ་བའམ་གཙོ་བོ་གང་ཡིན་པ་སྟེ། སྔོན་དུས་གསེར་དངུལ་སོགས་ལྕགས་རིགས་ཀྱི་དངུལ་ལོར་ལམ་ལུགས་ཀྱི་འོག་ཏུ་རྒྱལ་ཁབ་ཀྱིས་གཏན་ཁེལ་བྱས་པའི་གསེར་དངུལ་སོགས་ཚད་དང་ལྡན་པ་ལས་བཟོས་པའི་གསེར་གྱི་དོང་ཙེ་དང་དངུལ་སྒོར་སོགས་གཞི་རྩའི་དངུལ་ལོར་རམ་རྩ་དངུལ་ཡིན་ལ། དེང་སང་ལྕགས་རིགས་ཀྱི་རྩ་དངུལ་མེད་པར་རྒྱལ་ཁབ་སོ་སོའི་རིན་ཐང་གི་རྟགས་ཅན་གྱི་ཤོག་སྒོར་འབའ་ཞིག་གོ །
རང་གནས་རིང་ལུགས,བདག་ཉིད་ཀྱི་ལས་གནས་ཆུང་ངུ་ཙམ་ལས་ཁྱོན་ཡོངས་ཀྱི་ཁེ་ཕན་ལ་མི་ལྟ་བའི་བསམ་ཚུལ་ལོ། །
རང་གཤིས,སྤྱི་ཚོགས་ཀྱི་ཆ་རྐྱེན་ངེས་ཅན་ཞིག་གམ་སློབ་གསོའི་ཤུགས་རྐྱེན་གང་རུང་སོགས་ལ་བརྟེན་ནས་ཆགས་པའི་རང་གི་དམིགས་བསལ་གྱི་གོམས་གཤིས་སོ། །
རང་གཤིས་ཅན,བྱ་དངོས་གང་རུང་རང་གི་དམིགས་བསལ་གྱི་གོམས་གཤིས་སམ་སྒེར་ཆོས་ཅན་དུ་གྱུར་པའོ། །
རང་གི་རིན་ཐང༌,རང་གི་མི་ཚེ་གཅིག་པོར་སྤྱི་ཚོགས་ཀྱི་ཁྲོད་དུ་བྱ་བ་བསྒྲུབས་པའམ་བྱས་རྗེས་བཞག་པའོ། །
རང་གྲོན,རང་གིས་འགྲོ་གྲོན་གཏོང་བའོ། །
རང་ངོས་རིན་ཐང༌,རང་ངོས་སུ་འཛོམས་པའི་འདོན་སྤེལ་རུང་བའི་རིན་ཐང་ངམ་ལེགས་ཆའོ། །
རང་ཉིད,བདག་རང་ཉིད་དོ། །
རང་དཀྲོལ་རོལ་ཚོགས,དུས་རབས ༢༠ པའི་ལོ་རབས ༧༠ པའི་ནང་ཉི་ཧོང་ནས་གསར་གཏོད་བྱས་པའི་འཕྲུལ་ཆའི་ནང་དུ་སྔར་ནས་བསྒྲིགས་ཡོད་པའི་རོལ་དབྱངས་དང་གླུ་ཚིག་རྣམས་རིམ་བཞིན་འཆར་ཆས་ཀྱི་ངོས་སུ་ཤར་ནས་གླུ་དབྱངས་ལེན་པར་རམ་འདེགས་བྱེད་པའི་སྒྲ་འཕྲུལ་ཞིག་སྟེ། ཉི་ཧོང་སྐད་དུ(カラ)ཁ་ར་ཞེས་པ་ནི་མེད་པའི་དོན་དང་(ok)ཞེས་པ་ནི་དབྱིན་སྐད་དུ་རོལ་མོའི་རུ་ཁག་སྟེ(orchestra)མི་མེད་རོལ་མོའི་རུ་ཁག་ཅེས་པའི་དོན་ནོ། །
རང་དབང་ལས་རིགས་པ,རང་ཉིད་ཀྱི་རིག་གནས་དང་ལག་རྩལ་ལ་བརྟེན་ནས་ལས་རིགས་ཤིག་གཉེར་བའི་སེམས་ཤུགས་ངལ་རྩོལ་པ་སྟེ། དཔེར་ན་ཁྲིམས་རྩོད་པ་དང་རང་དབང་རྩོམ་པ་པོ་དང་སྒྱུ་རྩལ་མཁན་སོགས་ལྟ་བུའོ། །
རང་བྱེད,བྱ་བ་དེ་མིས་དངོས་སུ་བྱེད་མི་དགོས་པར་འཕྲུལ་ཆས་རང་གི་ཤུགས་ཀྱིས་བྱེད་པའོ། །
རང་མཐོང༌,རང་གིས་རང་ཉིད་ལ་བརྩི་མཐོང་བྱེད་པ་སྟེ། གཞན་གྱི་བརྙས་བཅོས་དང་དུ་མི་ལེན་པའི་སྙིང་སྟོབས་སོ། །
རང་མཐོང་བསམ་པ,རང་མཐོང་གི་འདུ་ཤེས་སོ། །
རང་ཚུགས,གཞན་ལ་རག་མ་ལས་པར་རང་ཉིད་ཀྱི་ངལ་རྩོལ་ལ་བརྟེན་ནས་འཚོ་བ་དང༌། རྣམ་དཔྱོད་ལ་བརྟེན་ནས་བྱ་དངོས་ཀྱི་གནད་དོན་རྟོགས་པའི་ལྟ་བ་བརྟན་པོ་རྙེད་པའོ། །
རང་འདུན་པ,མ་བསྐུལ་དང་ལེན་གྱིས་སྤྱི་ཚོགས་ཀྱི་སྤྱི་ཕན་བྱེད་སྒོ་སོགས་ལ་ཞབས་འདེགས་ཞུ་བའི་མིའོ། །
རང་འདུན,༡ རེ་འདོད་དམ་འདུན་པ་དང༌། ༢ རང་གི་འདོད་པའམ་མོས་པའོ། །
རང་འབོག་ཟོང་འཁོར,རང་གི་ཁལ་རང་གིས་འབོག་པར་བྱེད་པའི་སྣུམ་འཁོར་རོ། །
རང་རྟོན,རང་གིས་རང་ལ་ཡིད་ཆེས་པ་དང་གདེང་ཚོད་ཡོད་པའོ། །
རང་ལེན། ཞེ་ལེན,ངག་ཐོག་ནས་མ་བརྗོད་ཀྱང་དོན་གྱིས་སམ་ཞེ་ནས་འཐད་པའམ་དང་ལེན་བྱས་པའོ། །
རང་ཤུགས་འཕར་ཚད,མི་གྲངས་སོགས་རྒྱུན་ལྡན་གནས་བབས་དང་མཐུན་པའི་འཕར་ཚད་དོ། །
རང་ས,མི་དང་དངོས་རྫས་སོགས་གཉུག་མར་གནས་སའི་ཡུལ་དང༌། གནས་སྐབས་སུ་སྡོད་པའི་ས་ལའང་འཇུག་གོ །
རང་སུམ་སྒྱུར,མཚོན་གྲངས ༣ ཟིན་པའི་རང་སྒྱུར་རྩི་ཐབས་ཏེ། a ༣(a •a •a) ༤༣  (༤x༤x༤) ལྟ་བུའོ། །
རང་སྐྱོང་ཁུལ,ཞིང་ཆེན་དང་རྫོང་རིམ་པའི་བར་ན་ཡོད་པའི་ས་གནས་རིམ་པའི་མི་རིགས་རང་སྐྱོང་ས་ཁུལ་ལོ། །
རང་སྐྱོང་རྫོང༌,རྫོང་རིམ་པའི་མི་རིགས་རང་སྐྱོང་ས་ཁུལ་ལོ། །
རང་སྐྱོང་ལྗོངས,ཞིང་ཆེན་རིམ་པའི་མི་རིགས་རང་སྐྱོང་ས་ཁུལ་ལོ། །
རང་སྒྱུར,སྒྱུར་བྱེད་གཅིག་གིས་རང་ལ་ཐེངས་དུ་མར་སྒྱུར་བའི་བསགས་གྲངས་རྩི་ཐབས་ཤིག་སྟེ། དཔེར་ན།(a)རང་གིས་རང་ལ་ཐེངས་གསུམ་བསྒྱུར་པ(a×a×a)ནི(a)ཡི་རང་སྒྱུར་གསུམ་ཡིན་ལ། འདི་ལྟར(a༣)འབྲིའོ། །
རང་སྒྲུག,མ་དངུལ་སོགས་མི་སྒེར་དང་ལས་ཁུངས་རང་ཉིད་ཀྱིས་སྒྲུག་པའམ་སྡུད་པར་བྱེད་པའོ། །
རང་སྒྲུབ,ཁེ་ལས་སོགས་ལས་ཁུངས་སམ་མི་སྒེར་རང་ཉིད་ཀྱིས་སྒྲུབ་པའོ། །
རབ་གསལ། དྲ་མིག,༡ ཁང་པ་སོགས་ཀྱི་དྲ་སྒོ་དང༌། ༢ རྩིས་འཕྲུལ་གྱི་བཀོལ་སྤྱོད་མ་ལག་གི་བཀོལ་སྤྱོད་བསྒྲིགས་རིམ་སྟེ་སྙི་ཆས་ཀྱི་རྣམ་པ་ཞིག་གོ །
རབ་དགའི་དུས་ཆེན,ཡོ་རོབ་སོགས་ནུབ་ཕྱོགས་རྒྱལ་ཁབ་ཁག་ལ་དར་བའི་དམངས་ཁྲོད་ཀྱི་དུས་ཆེན་ཞིག་གོ །
རང་བདག་ཤེས་བྱའི་ཐོན་དབང,ཚན་རིག་དང་ལག་རྩལ་རིག་གནས་སྒྱུ་རྩལ་སོགས་ཀྱི་ཐད་སྤྱི་དམངས་སམ་ཁྲིམས་མིས་རང་གིས་གསར་སྐྲུན་བྱས་པའི་གྲུབ་འབྲས་ལ་བདག་འཛིན་བྱེད་ཆོག་པའི་ཐག་གཅོད་དབང་ཆ་ཞིག་གོ །
རང་བཙན་རྒྱལ་ཁབ,བདག་དབང་ཆ་ཚང་ཡོད་པའི་རྒྱལ་ཁབ་བོ། །
རང་བཞིན་གཉིས་ལྡན,བྱ་དངོས་གཅིག་གི་ངོ་བོ་ལ་མི་འདྲ་བའི་རང་བཞིན་དང་ལྡན་པའོ། །
རང་བཞིན,བྱ་དངོས་ཀྱི་མེད་དུ་མི་རུང་བའི་མཚན་ཉིད་དང་ཁྱད་ཆོས་ཏེ། མེ་ཡི་རང་བཞིན་ཚ་བ་ཡིན་པ་དང་ཆུ་ཡི་རང་བཞིན་རླན་གཤེར་ཡིན་པ་ལྟ་བུའོ། །
རང་བརྩོན,རང་ཉིད་ཀྱིས་ཤུགས་སྐྱེད་སྟོབས་སྤེལ་བྱེད་པའོ། །
རང་བྱུང༌,མི་ཡི་རྩོལ་བ་ལ་མི་ལྟོས་པར་རང་བཞིན་གྱིས་བྱུང་བའོ། །
རང་བྱུང༌། ལྷན་སྐྱེས,བཅོས་མའམ་མིའི་རྩོལ་བ་ལ་མ་ལྟོས་པར་གདོད་མ་ནས་ལྷན་སྐྱེས་ཀྱི་ཚུལ་དུ་གྲུབ་པའི་དངོས་པོ་ཡོད་དོ་ཅོག་གོ །
རང་བྱུང་ཁམས་གཅེས་སྐྱོང༌,སྲོག་ཆགས་དང་རྩི་ཤིང་སོགས་རང་བྱུང་ཁམས་ལ་མི་འཚེ་བར་ལེགས་པར་གཅེས་ཤིང་སྐྱོང་བར་བྱེད་པའོ། །
རང་བྱུང་ཁམས,ཕྱི་རོལ་ཡུལ་ན་གནས་པའི་དངོས་པོའི་འཇིག་རྟེན་ཏེ། སྒྲ་དོག་འཇུག་གི་དབང་དུ་བྱས་ན་རང་བྱུང་ཚན་རིག་གི་ཞིབ་འཇུག་བྱ་ཡུལ་དུ་གྱུར་པའི་སྐྱེ་བཅས་ཁམས་དང་སྐྱེ་མེད་ཁམས་དག་ཡིན་ལ། སྒྲ་ཡངས་འཇུག་གི་དབང་དུ་བྱས་ན་མིའི་རིགས་ཀྱི་སྤྱི་ཚོགས་ཀྱང་ཚུད་པའི་དངོས་པོའི་འཇིག་རྟེན་ཁམས་རིལ་པོའོ། །
རང་བྱུང་ཁོར་ཡུག,རང་བྱུང་ཁམས་ཀྱི་སྲོག་ཆགས་དང་རྩི་ཤིང་སོགས་འཚོ་གནས་བྱ་ཡུལ་ལོ། །
རང་བྱུང་དཔལ་འབྱོར,ཕན་ཚུན་བརྗེ་རེས་ཀྱི་ཆེད་དུ་མ་ཡིན་པར་ཐོན་སྐྱེད་བྱེད་མཁན་རང་ཉིད་དམ་དཔལ་འབྱོར་སྡེ་ཚན་ངེས་ཅན་ཏེ། རིགས་རྒྱུད་དམ་གཞིས་ཀ་ལྟ་བུ་རང་འབའ་ཞིག་གི་དགོས་མཁོ་སྐོང་ཆེད་ཐོན་སྐྱེད་བྱས་པའི་དཔལ་འབྱོར་ཡིན། དེ་ལ་རང་མཁོ་རང་སྐོང་གི་དཔལ་འབྱོར་ཞེས་ཀྱང་བརྗོད་དོ། །
རང་བྱུང་ནགས་ཚལ,མིས་བཙུགས་པ་མ་ཡིན་པར་རང་བཞིན་དུ་སྐྱེས་པའི་ནགས་ཚལ་ལོ། །
རང་བྱུང་བདག་གཉེར,རང་བྱུང་ཁམས་ལ་བདག་གཉེར་སྲུང་སྐྱོབ་བྱེད་པའོ། །
རང་བྱུང་བུད་རླངས,སྣུམ་ཞིང་དང་སོལ་ཞིང་སོགས་ནས་ཐོན་པའི་བུད་རྫས་སུ་བྱ་ཆོག་པའི་རླངས་པ་ཞིག་གོ །
རང་བྱུང་རྗེས་ཤུལ,མིའི་རྩོལ་བ་ལ་མ་ལྟོས་པའི་རང་བྱུང་ཁམས་ཀྱི་ངོ་མཚར་ཞིང་སྐད་གྲགས་ཆེ་པའི་རི་ཆུ་ནགས་ཚལ་སོགས་ཀྱི་མིང་ངོ༌། །
རང་བྱུང་སྲུང་སྐྱོང་ཁུལ,རྒྱབ་ཁབ་ཀྱིས་མཚོན་བྱེད་ཀྱི་ཁྱད་ཆོས་དང་ལྡན་པའི་རང་བྱུང་འབྱུང་ཁམས་དང༌། རྒྱུད་སྟོང་ལ་ཁད་ཀྱི་སྲོག་ཆགས་དང་རྩི་ཤིང༌། དམིགས་བསལ་དོན་སྙིང་ལྡན་པའི་རྗེས་ཤུལ་བཅས་ལ་སྲུང་སྐྱོང་བྱེད་ཕྱིར་ཁྲིམས་ལྟར་ཕྱེས་བའི་ས་ཁོངས་སོ། །
རང་བྱེད་དངུལ་ལེན་སྟེགས,དངུལ་ལེན་མཁན་གྱིས་དངུལ་བྱང་ལ་བརྟེན་ནས་རང་ཉིད་ཀྱི་ཐད་ཀར་དངུལ་ལེན་པའམ་འཇོག་པར་བྱེད་ཆོག་པའི་གློག་རྡུལ་བསྒྲིག་ཆས་ཤིག་གོ །
རང་བྱེད་དམིགས་སྒྲིག,པར་ལེན་པའི་ཚེ་ན་བླང་བྱའི་དམིགས་པ་རང་ཤུགས་ཀྱིས་གསལ་པོར་སྒྲིག་པར་བྱེད་པའི་ལེན་ཤེལ་ལོ། །
རང་བྱེད་བདག་གཉེར,འཕྲུལ་ཆས་ལ་བརྟེན་ནས་རང་ཤུགས་ཀྱིས་བདག་གཉེར་བྱེད་པའོ།།
རང་བྱེད་ཞན་སྙུག,ཞན་སྙུག་གི་རྩེ་གཞོག་མི་དགོས་པར་རིམ་བཞིན་རང་བྱེད་ཀྱིས་ཕྱིར་ཐོན་པ་ཞིག་གོ །
རབ་བཏགས་རི་མོ། བཏགས་རིས,ཟུར་ཟ་དང་འུད་ཤོབ་འདྲེས་པ་སོགས་རབ་བཏགས་ཀྱི་ལམ་ནས་བརྗོད་བྱ་གང་རུང་སྟོན་ཐུབ་པའི་སླ་ཐབས་སུ་བྲིས་པའི་ཉམས་མཚར་རི་མོ་ཞིག་གོ །
རབ་འབྱམས་གོང་མ,རབ་འབྱམས་པའི་བསླབས་གནས་ཐོབ་པའི་རྗེས་སུ་མཐོ་རིམ་སློབ་གྲྭའམ་ཞིབ་འཇུག་སྡེ་ཁག་ཏུ་མུ་མཐུད་ནས་ཟབ་སྦྱོང་དང་ཆེད་ལས་ཞིབ་འཇུག་གི་བྱ་བ་སྒྲུབ་པའི་གནས་སྐབས་དང༌། དེ་ལྟར་སྒྲུབ་མཁན་གྱི་མིའོ། །
རབ་འབྱམས་པ,༡ སྤྱིར་བཏང་བསླབས་གནས་ཀྱི་རིམ་པ་ཆེས་མཐོ་བ་སྟེ། ཞིབ་འཇུག་སློབ་མའམ་དེ་དང་འདྲ་བའི་ཡོན་ཚད་ལྡན་པས་རབ་འབྱམས་པའི་བསླབ་ཚན་རྒྱུགས་སྤྲོད་དང་དཔྱད་རྩོམ་འདྲི་གླེང་བརྒྱུད་དེ་སྦྱངས་འབྲས་ཚད་དུ་ལོངས་ཤིང༌། རང་སྟོབས་ཀྱིས་ཚན་རིག་ཞིབ་འཇུག་གི་བྱ་བ་སྒྲུབ་པའི་ནུས་པ་ཡོད་པ་དང༌། ༢ རིགས་སམ་ཆེད་ལས་ཤེས་བྱ་གང་རུང་ལ་བྱང་ཆ་ཐོན་པ་དང་སྦྱངས་པ་མཐར་ཕྱིན་པའི་མིའོ། །
རབ་འབྱམས་པའི་དཔྱད་རྩོམ,རབ་འབྱམས་པའི་མཐར་ཕྱིན་དམ་བཅའི་དཔྱད་རྩོམ་མོ། །
རབ་འཛིན,འགྲན་བསྡུར་གྱི་སྐབས་སུ་སྔར་ཐོབ་པའི་དང་རབ་དེ་མུ་མཐུད་ནས་འཛིན་ཐུབ་པར་བྱེད་པའོ། །
རམ་དཀྲོལ,གླུ་ལེན་པ་དང་བྲོ་འཁྲབ་པའམ་རོལ་མོ་ཁེར་དཀྲོལ་བྱེད་པའི་ཚེ་ན་དེའི་རོགས་སུ་རོལ་མོ་དཀྲོལ་བའོ། །
རམ་དབྱངས,རྣོ་སྦྲེང་སོགས་རོལ་མོ་རྐྱང་དཀྲོལ་བྱེད་མཁན་ཞིག་གིས་འབུད་དཀྲོལ་རོལ་ཆའི་རུ་ཁག་གཅིག་དང་ལྷན་དུ་དཀྲོལ་བའི་རོལ་ཆའི་དབྱངས་ཆེ་གྲས་ཤིག་སྟེ། སྤྱིར་བཏང་དུ་རོལ་དབྱངས་ཀྱི་ལེ་ཚན་གསུམ་གྱིས་གྲུབ་པའོ། །
རམ་སྒྲུབ,གཞན་ལ་གཞོགས་འདེགས་ཀྱིས་དོ་དམ་བྱེད་རོགས་བྱེད་པའོ། །
རམས་རྩ,རམས་ཀྱི་རྩ་བ་སྟེ། ཆམ་པ་སོགས་འགོག་པའི་ནུས་པ་ཅན་ཞིག་གོ །
རམས་ཤོན,སྔོ་ལྡུམ་གྱི་རིགས་ཤིག་སྟེ། ཆུར་སྦངས་ཤིང་དབྱང་འགྱུར་གྱི་བྱེད་ལས་ལ་བརྟེན་ནས་ཚོན་རྩི་རམས་ལ་སྒྱུར་བའམ་རམས་ཀྱི་རྒྱུ་བྱེད་པ་ཞིག་གོ །
རལ་གྲི,ཕྱོགས་གཉིས་སུ་སོ་ཡོད་པའི་གྲི་རིང་ཞིག་གོ །
རལ་རྩེད,རལ་གྲིའི་རྩལ་འགྲན་པའི་ལུས་རྩལ་གྱི་རྣམ་གྲངས་ཤིག་གོ །
རས་གདན,མལ་སྟན་གྱི་ཐོག་ཏུ་གདིང་བྱའི་རས་རྐྱང་གི་གདན་ནོ། །
རས་ལྷམ,མཐིལ་དང་སྣ་འགྲམ་ཐམས་ཅད་རས་ཁོ་ནས་བྱས་པའི་ལྷམ་མོ། །
རས་སེག,རས་ལྷེབ་ཀྱི་ངོས་ན་རྡོ་ལྕགས་ཀྱི་བྱེ་མ་སོགས་སྦྱར་ཡོད་པའི་སེག་རྡར་གྱི་རིགས་ཏེ། ཤིང་དང་ལྕགས་སོགས་ཀྱི་འབར་འབུར་བསྙམས་ནས་འཇམ་པོར་རྡར་བྱེད་ཅིག་གོ །
རས་ཨོ་ལོ,རས་སོགས་ཀྱིས་བཟོས་པའི་བྱིས་པའི་གཟུགས་སོ། །
རས,ཤིང་བལ་ལས་བཟོས་པའི་རས་སོ། །
རི་གྲོང༌། རི་བྲགས,རི་ཁུལ་ལམ་ལྗོངས་སུ་གནས་པའི་གྲོང་སྡེའོ། །
རི་དྭགས་བཞི་འདྲ། ཤྭ་རྒོད,རི་དྭགས་རིགས་ཤྭ་བ་སོགས་རི་དྭགས་དུ་མའི་ཁྱད་ཆོས་ལུས་གཅིག་ཏུ་འདུས་པ་ཞིག་ཏུ་བཤད་དོ། །
རི་བྱེའུ,ལུས་ཆུང་ཞིང་སྐད་སྙན་པར་སྒྲོག་པ། ནགས་ཁུལ་དང་ཞིང་ཁ་སོགས་སུ་གནས་འཆའ་བའི་བྱེའུ་ཞིག་གོ །
རི་མ་ཐང༌,རི་ཕྲན་དུ་མ་ཡུག་གཅིག་ཏུ་འབྲེལ་ཞིང་ཚོགས་པའི་གནས་ཏེ། སྤྱིར་བཏང་མཚོ་འཕགས་སྨི ༥༠༠ མན་དང༌། རི་དཔངས་མཐོ་ཚད་སྨི ༢༠༠ ཡན་དུ་མི་སླེབ་པའི་གནས་སོ། །
རི་མོ་པ,༡ རི་མོ་མཁན་དང༌། རི་མོ་ལ་བརྟེན་ནས་འཚོ་བ་སྐྱེལ་བའི་མིའོ། །
རི་མོ་མཁན,རི་མོ་འབྲི་བར་མཁས་པའི་མིའོ། །
རི་མོ་འགྲེམ་སྟོན,རི་མོ་སྣ་ཚོགས་འགྲེམ་སྟོན་བྱེད་པའོ། །
རི་མོ་འབྲི,དངོས་པོའི་གཟུགས་རིས་འབྲི་བའོ། །
རི་མོ་འབྲི་ཁང༌,རི་མོ་འབྲི་སའི་ཁང་པའོ། །
རི་མོ,ཐིག་རིས་དང་ཚོན་མདངས་ཀྱིས་བྲིས་པའི་དངོས་པོའི་གཟུགས་བརྙན་ནོ། །
རི་མོའི་གླིང༌,དེང་སང་རི་མོ་ལ་ཞིབ་འཇུག་དང་གསར་རྩོམ་དང་ལྟ་སྦྱོང་སྤེལ་རེས་བཅས་བྱེད་པའི་སྡེ་ཚན་ཞིག་གོ །
རི་མོའི་མ་ཕྱི,རི་མོའམ་བརྙན་པར་གྱི་ཕྱི་མོའོ། །
རི་མོའི་སྡེ,རི་མོ་འབྲི་མཁན་གྱི་ལས་རིགས་སོ། །
རི་འཐབ་དམག,རྒྱ་ཆེ་བའི་ས་ཁོངས་ནང་དུ་སྟབས་བསྟུན་དམག་འཁྲུག་བྱེད་པའི་དམག་དཔུང་ཞིག་གོ །
རི་རྒོད,རྩེ་མོར་མི་འཛེགས་མ་མྱོང་བའི་རིའོ། །
རི་རྒྱ་ནགས་གསོ,སྡོང་མྱུག་སྐྱེས་ཡོད་པའམ་ནགས་སྐྱེ་རུང་བ་སོགས་ཀྱི་རི་ལ་དུས་ངེས་པ་ཅན་གྱི་ནང་དུ་ཕྱུགས་འཚོ་བ་དང་ཤིང་གཅོད་པ་སོགས་བཀག་རྒྱ་བྱས་ཏེ་ནགས་ཚལ་གསོ་སྐྱོང་བྱེད་པའི་ཐབས་ཇུས་ཤིག་གོ །
རི་རྫུན,ལྡུམ་ར་སོགས་ཀྱི་ནང་དུ་རྡོ་སོགས་ལས་བརྩིགས་ཏེ་མི་ཡིས་བཟོས་པའི་རིའོ། །
རི་སེ,ཤིང་ཕྲན་གྱི་རིགས། རི་མགོར་སྐྱེ་བའི་སེ་བ་སྟེ། ཚེར་མ་ཅན་གྱི་ཤིང་ཕྲན་མེ་ཏོག་དཀར་པོའམ་ཟིང་སྐྱ་འཆར་བ། འབྲས་བུ་ནུ་དབྱིབས་དམར་ལ་སེར་ཤས་ཅན་མཛུབ་མགོ་ཙམ་ཐོགས་པ་ལ་རྒྱ་སེ་དང་བོད་སེ་དང་རི་སེ་དང་སེ་རྒོད་དང་སེ་གཡུང་སོགས་རིགས་འགའ་ཞིག་ཡོད་དོ། །
རི་སེ,ཤིང་ཕྲན་གྱི་རིགས། རི་མགོར་སྐྱེ་བའི་སེ་བ་སྟེ། ཚེར་མ་ཅན་གྱི་ཤིང་ཕྲན་མེ་ཏོག་དཀར་པོའམ་ཟིང་སྐྱ་འཆར་བ། འབྲས་བུ་ནུ་དབྱིབས་དམར་ལ་སེར་ཤས་ཅན་མཛུབ་མགོ་ཙམ་ཐོགས་པ་ལ་རྒྱ་སེ་དང་བོད་སེ་དང་རི་སེ་དང་སེ་རྒོད་དང་སེ་གཡུང་སོགས་རིགས་འགའ་ཞིག་ཡོད་དོ། །
རི་སྐྱེས་རྩི་ཤིང༌,མིས་འདེབས་འཛུགས་དང་སྐྱེད་གསོ་ལ་མ་ལྟོས་པའི་རྩི་ཤིང་གི་རིགས་སོ། །
རི་སྐྱེས་སྲོག་ཆགས,མིས་བདག་ཏུ་མ་བཟུང་བའམ་མི་ཡི་གསོ་སྙོར་ལ་མ་ལྟོས་པའི་སྲོག་ཆགས་ཀྱི་རིགས་སོ། །
རི་སྒར,ཕྱི་རོལ་ཏུ་སྒར་བཏབ་ནས་ཞག་སྡོད་བྱེད་པའོ། །
རིག་གནས་ཁང༌,གྲོང་ཚོའི་རིམ་པའི་རིག་གནས་བྱེད་སྒོ་སྤེལ་སའི་གནས་སོ། །
རིག་གནས་གད་སྙིགས,འདོད་ཆགས་ཀྱིས་ཀུན་ནས་བསླངས་པའི་ཆགས་སྤྱོད་སྣ་ཚོགས་པ་དང༌། ཞེ་སྡང་གིས་ཀུན་ནས་བསླངས་པའི་དམར་གསོད་དང་མནར་གཅོད་སོགས་དང༌། གཏི་མུག་གིས་ཀུན་ནས་བསླངས་པའི་ཕྱིན་ཅི་ལོག་གི་ལྟ་སྤྱོད་སྣ་ཚོགས་རིག་གནས་ཀྱི་བྱེད་ཐབས་ལ་བརྟེན་ནས་དྲིལ་བསྒྲགས་བྱེད་པའི་དཔེ་ཆ་དང་བརྙན་རིས་སོགས་སོ། །
རིག་གནས་ཐོན་རྫས,རིག་གནས་སྒྱུ་རྩལ་གྱི་བརྩམས་དངོས་སམ་ཐོན་རྫས་སོ། །
རིག་གནས་ཐོན་ལས,གློག་བརྙན་དང་དཔེ་སྐྲུན་སྒྲ་ཕབ་སོགས་ཀྱི་ཐོན་རྫས་ཐོན་སྐྱེད་དང་རིག་གནས་ཞབས་ཞུའི་ཚོང་གཉེར་རང་བཞིན་ཅན་གྱི་ལས་རིགས་ཤིག་གོ །
རིག་གནས་པ་གྲགས་ཅན,རིག་གནས་ལས་རིགས་ལ་མཛད་རྗེས་ཆེ་བའི་མི་སྣ་གྲགས་ཅན་ནོ། །
རིག་གནས་པ,རིག་གནས་ལས་དོན་ཆེད་དུ་སྒྲུབ་མཁན་ནམ་ཡོན་ཏན་ཅན་ནོ། །
རིག་གནས་ཕོ་བྲང༌,གློག་བརྙན་ཁང་དང་འཁྲབ་བཤད་ཚོམས་དང་དཔེ་མཛོད་ཁང་སོགས་སྒྲིགས་གཞི་འཐུས་ཚང་ཞིང་གཞི་ཁྱོན་ཅུང་ཆེ་བའི་རིག་གནས་རོལ་རྩེད་ཀྱི་གནས་ཤིག་གོ །
རིག་གནས་བཙན་འཛུལ,མི་རིགས་གཅིག་གིས་རང་གི་རིག་གནས་དེ་མི་རིགས་གཞན་ཞིག་གི་ནང་དུ་སིམ་འཛུལ་གྱི་སྒོ་ནས་ཁྱབ་སྤེལ་གཏོང་བའོ། །
རིག་གནས་བཙན་རྒྱལ་རིང་ལུགས,དམག་གིས་མངའ་ཐང་འཕྲོག་པ་དང༌། དཔལ་འབྱོར་ཚོད་འཛིན་སོགས་བྱེད་ཐབས་ཕལ་བ་དག་ལ་བརྟེན་པ་མ་ཡིན་པར་ཕར་ཕྱོགས་ཀྱི་མིའི་བློ་ཁ་བསྒྱུར་ཞིང་བསམ་པ་བཏུལ་ནས་བྲན་གཡོག་ཏུ་བཀོལ་བའི་བྱེད་སྟངས་ཤིག་གོ །
རིག་གནས་བྱེད་སྒོ,ཡིག་གཟུགས་དང་རི་མོ་སྙན་ངག་སོགས་འབྲི་བ་དང་གླུ་གར་རྩེ་བ་དང་གློག་བརྙན་སྟོན་པ་སོགས་ཀྱི་བྱེད་སྒོའོ། །
རིག་གནས་མཁོ་ཆས,ཤོག་སྙུག་སོགས་རིག་གནས་སྦྱོང་བར་ཉེ་བར་མཁོ་བའི་སྤྱོད་ཆས་སོ། །
རིག་གནས་མྱ་ངམ་ཐང༌,བརྡ་འཕྲིན་མི་འབྱོར་ཞིང་རིག་གནས་ཀྱི་འཚོ་བ་ཤིན་ཏུ་དཀོན་པའམ་རིག་གནས་ཀྱི་བྱ་བཞག་དང་རིག་རྫས་སྲུང་སྐྱོབ་སོགས་ལ་མཐོང་ཆེན་མི་བྱེད་པའི་ས་གནས་སོ། །
རིག་གནས་ཞབས་ཞུ,རིག་གནས་སྒྱུ་རྩལ་ཁྲིད་སྟོན་དང་སྦྱོང་བརྡར་སོགས་ལ་ཞབས་འདེགས་ཞུ་བའོ། །
རིག་གནས་འཆིང་སྒྲོག,རིག་གནས་འཕེལ་རྒྱས་སུ་འགྲོ་བར་གེགས་དང་ཚོད་འཛིན་ཐེབ་པའི་འཆིང་བྱེད་ཀྱི་སྒྲོག་ལྟ་བུའི་རིགས་སོ། །
རིག་གནས་འཐབ་ཕྱོགས,རིག་གནས་ཀྱི་ལས་དོན་བྱེད་པའི་ཁྱབ་ཁོངས་སོ། །
རིག་གནས་འཚོ་བ,གླུ་གར་དང་རོལ་དབྱངས་དང་བརྙན་འཕྲིན་དང་དཔེ་དེབ་དང་ཡིག་གཟུགས་དང་སྙན་ངག་སོགས་མདོར་ན་ཤེས་རིག་འཕེལ་ཐབས་ཀྱི་བསམ་པའི་ལོངས་སྤྱོད་དོ། །
རིག་གནས་ཡུལ་སྐོར་ལས་རིགས,རིག་གནས་རོལ་རྩེད་ཀྱིས་ནང་དོན་གཙོ་བོ་བྱས་པའི་ཡུལ་སྐོར་ལས་རིགས་སོ། །
རིག་གནས་རོལ་རྩེད་ལས་རིགས,ཁེ་གཉེར་གྱི་རིག་གནས་དང་སྒྱུ་རྩལ་ལས་རིགས་སོ། །
རིག་གནས་རོལ་རྩེད,རིག་གནས་དང་སྒྱུ་རྩལ་གྱི་བྱེད་སྒོའོ། །
རིག་གནས་རྔུལ་ལེན,མདུན་རྒྱབ་དུ་ཡེ་གེའམ་རི་མོ་བྲིས་པའི་རྔུལ་ལེན་ཞིག་སྟེ། རིག་གནས་གང་རུང་གི་བསམ་པའི་རྣམ་པ་སྟོན་པར་བྱེད་པའོ། །
རིག་གནས་ལས་རིགས། རིག་གནས་ཕྱོགས,རིག་གནས་ལས་དོན་སྒྲུབ་མཁན་གྱི་ཁྱབ་ཁོངས་སོ། །
རིག་གནས་ཤུལ་བཞག,གནའ་དུས་ཀྱི་འཛུགས་སྐྲུན་དང་བརྐོས་དཀྲོལ་དང་གླུ་གར་དང་སྒྲུང་གཏམ་སོགས་ཀྱི་ལོ་རྒྱུས་ད་ལྟ་མ་ཉམས་པར་ཤུལ་དུ་ལུས་ཡོད་པའི་རིགས་སོ། །
རིག་གནས་ཤེས་བྱ། རིག་གནས་ཤེས་ཡོན,མིའི་ཡོན་ཏན་འཕེལ་བའི་ཐབས་སུ་བསྐྲུན་པའི་ཤེས་པར་བྱ་རྒྱུ་མཐའ་དག་གོ །
རིག་གནས་ས་ཚུགས,མང་ཚོགས་ཀྱི་རིག་གནས་བྱེད་སྒོ་སྤེལ་བའི་ཆེད་དུ་ས་གནས་རིམ་པར་བཙུགས་པའི་ལས་ཁུངས་ཤིག་གོ །
རིག་གནས་སྒྱུ་རྩལ,རིག་གནས་ཀྱི་གཞུང་ལུགས་སྣ་ཚོགས་དང་ལུས་ངག་གི་རྩལ་ལས་བྱུང་བའི་གླུ་གར་དང་མཛེས་རྩལ་སྣ་ཚོགས་སོ། །
རིག་གནས་སྤེལ་རེས,རྒྱལ་ཁབ་དང་མི་རིགས་སོ་སོས་རང་རང་གི་རིག་གནས་ཀྱི་ཁྱད་ཆོས་དང་ཉམས་མྱོང་རྣམས་ཕན་ཚུན་སློབ་རེས་བྱེད་པའོ། །
རིག་གནས་སློབ་གསོ,རིག་གནས་གཙོ་བོར་བྱེད་པའི་སློབ་གསོའི་བྱ་གཞག་གོ །
རིག་གནས,༡ མིའི་རིགས་ཀྱི་སྤྱི་ཚོགས་འཕེལ་རྒྱས་ཀྱི་ཁྲོད་དུ་རིམ་གྱིས་གསར་གཏོད་བྱས་པའི་དངོས་པོའི་ལོངས་སྤྱོད་དང་བསམ་པའི་ལོངས་སྤྱོད་སྤྱི་དང༌། ༢ སེམས་ལས་བྱུང་བའི་ཐོན་སྐྱེད་བྱེད་པའི་ནུས་པའམ་སེམས་ཀྱི་ཐོན་རྫས་ཏེ། རང་བྱུང་ཚན་རིག་དང་ལག་རྩལ་ཚན་རིག་དང་སྤྱི་ཚོགས་ཀྱི་ལྟ་བ་དང༌། རིག་རྩལ་དང་སློབ་གསོ་དང་ཚན་རིག་སོགས་ཀྱི་ཤེས་རིག་དང་མཁོ་ཆས་སོགས་དང༌། ༣ ཡི་གེ་ལ་བརྟེན་པའི་ཤེས་རིག་མཐའ་དག་ལ་འཇུག་པར་འདོད་དོ། །
རིག་གཞུང༌,མ་ལག་ཆ་ཚང་ཞིང་ཆེད་ལས་ཀྱི་ཁྱད་ཆོས་ལྡན་པའི་ཤེས་རིག་གོ །
རིག་གཞུང་དུས་དེབ,རིག་གཞུང་ཚོགས་པ་དང༌། ཚན་རིག་ཞིབ་འཇུག་སྡེ་ཁག་དང་མཐོ་རིམ་སློབ་གྲྭ་སོགས་ཀྱིས་དུས་བཅད་ལྟར་བཏོན་པའི་རིག་གཞུང་གི་རྣམ་པ་ལྡན་པའི་དུས་དེབ་ཅིག་གོ །
རིག་དངོས། རིག་རྫས,དུས་རབས་དུ་མ་བརྒྱུད་ཅིང་རིག་གནས་འཕེལ་བའི་ལོ་རྒྱུས་སུ་རིན་ཐང་ཡོད་པའི་བཟོ་བཀོད་དང༌། ཡིག་བརྐོས་རྡོ་རིང་དང་ཡོ་བྱད་དང་གོ་མཚོན་དང་འཚོ་བའི་ཉེར་སྤྱད་དང་དེ་ལས་གཞན་པའི་སྒྱུ་རྩལ་དངོས་རྫས་སྣ་ཚོགས་སོ། །
རིག་ན,ན་ཚོད་གང་རུང་ཞིག་གི་བྱིས་པའི་ཆ་མཉམ་རིག་སྟོབས་ཀྱི་ན་ཚོད་དེ། གྲངས་ངེས་ཅན་གྱི་ན་མཉམ་བྱིས་པར་བརྟག་དཔྱད་བྱས་པའི་འབྲས་བུ་ལ་གཞིར་བྱས་ཏེ་ངེས་གཏན་བྱས་པའོ། །
རིག་བསྒྲིམ་དུས་རབས,སྤྱི་ཚོགས་ཀྱི་གནས་ཚུལ་དང་བརྡ་འཕྲིན་ལ་རིག་པ་ལྷག་པར་བསྒྲིམ་པར་བྱ་དགོས་པའི་དུས་རབས་སོ། །
རིག་ཚན,སློབ་ཁྲིད་ཐད་རྩོམ་རིག་དང་སྐད་བརྡ་དང་མཚན་ཉིད་རིག་པ་དང་ལོ་རྒྱུས་དང་དཔལ་འབྱོར་སོགས་སྦྱོང་ཚན་གྱི་སྤྱི་མིང་ངོ༌། །
རིག་རྩལ་དཔྱད་གླེང༌,ཆེད་ལས་མཁས་པ་རྣམས་ཀྱིས་རྩོམ་རིག་དང་སྒྱུ་རྩལ་བརྩམས་དངོས་རྣམས་ཀྱི་ལེགས་ཉེས་ལ་དཔྱད་གླེང་ངོ༌། །
རིག་རྩལ་དུས་དེབ,རྩོམ་རིག་དང་སྒྱུ་རྩལ་སྐོར་གྱི་བརྩམས་ཆོས་སྣ་ཚོགས་བཀོད་དེ་དུས་ངེས་གཏན་གྱི་ཐོག་པར་དུ་བསྐྲུན་པའི་བལྟ་དེབ་ཀྱི་རིགས་སོ། །
རིག་རྩལ་བརྩམས་དངོས,རྩོམ་ཡིག་དང་པར་རིས་དང་གློག་བརྙན་དང་བརྙན་འཕྲིན་སོགས་རིག་གནས་སྒྱུ་རྩལ་གྱིས་བརྩམས་པའི་དངོས་པོ་རྣམས་སོ། །
རིག་རྩལ་བྱེད་སྒོ,རྩོམ་རིག་དང་སྒྱུ་རྩལ་ཀྱི་བྱེད་སྒོའོ། །
རིག་རྩལ་ཚོགས་པ,གླུ་ལེན་པ་དང་བྲོ་འཁྲབ་པ་སོགས་རིག་རྩལ་གྱི་ལས་ཀ་ལ་བརྟེན་ནས་དྲིལ་བསྒྲགས་བྱེད་་མཁན་གྱི་ཚོགས་པའོ། །
རིག་རྩལ་ཚོགས་པ,རྩོམ་རིག་དང་སྒྱུ་རྩལ་གྱི་ལས་ཀ་སྒྲུབ་མཁན་གྱི་ཚོགས་པའོ། །
རིག་རྩལ་རིག་པ,རྩོམ་རིག་དང་རྩོམ་རིག་འཕེལ་རྒྱས་ཀྱི་ཆོས་ཉིད་སོགས་ལ་ཞིབ་འཇུག་བྱེད་པའི་རིག་པའོ། །
རིག་རྩལ་རུ་ཁག,རིག་རྩལ་ཚོགས་པ་ལས་ཅུང་ཟད་ཆུང་བའི་ལས་ཞོར་རམ་ཆེད་ལས་ཀྱི་རིག་རྩལ་འཁྲབ་སྟོན་གྱི་བྱ་བ་སྒྲུབ་པའི་ཚན་པའོ། །
རིག་རྩལ་ལས་རིགས། རིག་རྩལ་ཕྱོགས,རྩོམ་རིག་དང་སྒྱུ་རྩལ་ལས་རིགས་ཀྱི་ཕྱོགས་སུ་གཏོགས་པའི་རིགས་སོ། །
རིག་རྩལ་ལེ་ཚན,རྩོམ་རིག་དང་སྒྱུ་རྩལ་གྱི་འཁྲབ་ཚན་ནམ་ལེ་ཚན་ནོ། །
རིག་རྩལ,རྩོམ་རིག་དང་སྒྱུ་རྩལ་གྱི་སྤྱི་མིང་ཡིན་ལ་རིག་རྩལ་རྩེད་སྟོན་བྱེད་པར་གོ་བའི་སྐབས་ཀྱང་ཡོད་དོ། །
རིག་རྫས་རྫུན་མ,འདྲ་བཟོ་བྱས་པའི་རིག་དངོས་སམ་སྒྱུ་རྩལ་གྱི་ཐོན་རྫས་རྫུན་མའོ། །
རིག་སྟོབས་ཐོན་ལས,ཤེས་རིག་ལ་བརྟེན་ནས་སྒྲུབ་པའི་ཐོན་སྐྱེད་ལས་རིགས་སོ། །
རིག་སྟོབས,ཕྱི་རོལ་ཡུལ་གྱི་བྱ་དངོས་རྣམས་ངོས་འཛིན་བྱེད་པ་དང༌། ཤེས་ཡོན་དང་ཉམས་མྱོང་ལ་བརྟེན་ནས་གནད་དོན་དངོས་ཐག་གཅོད་བྱེད་པའི་ནུས་པ་སྟེ། ཡིད་འཛིན་དང་ལྟ་ཞིབ་དང་རྗེས་དཔག་གི་དཔྱད་པ་སོགས་ཐམས་ཅད་འདིའི་ཁོངས་སུ་འདུའོ། །
རིགས་གཞུང༌,མིའི་རིགས་ཀྱིས་ལག་ལེན་ལས་ཕྱོགས་བསྡོམས་བྱས་པའི་རང་བྱུང་ཁམས་དང་སྤྱི་ཚོགས་སྐོར་གྱི་མ་ལག་ཚང་བའི་ཤེས་བྱའམ་རྩ་བའི་རིགས་པའོ། །
རིགས་དབྱེ,བྱ་དངོས་ཀྱི་ཁྱད་ཆོས་གཞིར་བཟུང་ནས་ཁག་སོ་སོར་ཕྱེས་པའི་རིགས་སོ། །
རིགས་པ་བརྗོད་པ,བརྒལ་ཞིང་བརྟག་པར་བྱེད་པའམ་རང་གི་འཐད་པ་བརྗོད་པའོ། །
རིགས་པ,རྗེས་སུ་དཔག་པའི་རིགས་པ་ལ་བརྟེན་ནས་བྱ་བར་འཇུག་པའི་ནུས་པའམ་འཛིན་སྟངས་སོ། །
རིགས་རྒྱུད་དམན་ལྟ,རིགས་རྒྱུད་གཞན་ལ་དམན་པར་ལྟ་བའམ་འདྲ་མཉམ་མ་ཡིན་པར་ལྟ་བའི་འཛིན་སྟངས་སོ། །
རིགས་རྒྱུད,མི་རྒྱུད་དང་དོན་གཅིག་སྟེ། ཐུན་མོང་དུ་གྱུར་པའི་འབྱུང་ཁུངས་དང་ཐུན་མོང་དུ་གྱུར་པའི་རྒྱུད་བཞག་ཁྱད་ཆོས་ཀྱི་རྟགས་དང་ལྡན་པ་སྟེ། གཙོ་བོ་སྐྲ་མིག་པགས་མདོག་དང་ཁྲག་གི་རིགས་གཅིག་ཏུ་གྱུར་པ་ལ་བརྟེན་ནས་ངོས་འཛིན་ཅིང༌། དེང་རབས་མིའི་རིགས་རིག་པ་བ་རྣམས་ཀྱིས་འཛམ་གླིང་གི་མི་རྣམས་རིགས་རྒྱུད་ཆེན་པོ་གསུམ་དུ་དབྱེ་སྟེ། ཡེ་ལོ་སྟེ་མི་རྒྱུད་སེར་པོ་དང༌། ཡོ་རོབ་པ་སྟེ་མི་རྒྱུད་དཀར་པོ། ནེག་རོ་སྟེ་མི་རྒྱུད་ནག་པོ་བཅས་སོ། །
རིགས,ཐུན་མོང་གི་ཁྱད་ཆོས་ལྡན་པའི་བྱ་དངོས་ལས་གྲུབ་པའི་རིགས་སོ། །
རིགས། རྒྱུད,མི་དང་སྲོག་ཆགས་ཀྱི་རྒྱུད་དམ་རིགས་སོ། །
རིགས། སྣ་ཁ,ཐོན་རྫས་ཀྱི་སྣ་ཁའམ་མི་འདྲ་བའི་རིགས་སོ། །
རིང་ཚད,ཆུ་ཞེང་གཉིས་ལས་ཆུའི་བར་ཐག་གོ །
རིང་རྒྱུག,ས་ཐག་རིང་པོར་རྒྱུག་རྩལ་འགྲན་པའི་ལུས་རྩལ་གྱི་རྣམ་གྲངས་ཤིག་སྟེ། སྐྱེས་པ་དང་བུད་མེད་ལ་སྨི ༡༠༠༠༠ དང་སྨི ༥༠༠༠ སོགས་ཀྱི་བར་ཐག་གི་ཁྱད་པར་ཡོད་དོ། །
རིན་གོང༌། གོང་ཚད,ཚོང་རྫས་ཀྱི་རིན་ཐང་དངུལ་གྱི་རྣམ་པས་མཚོན་པར་བྱེད་པའི་གོང་ཐང་ངོ༌། །
རིན་གོང་བཅའ་ཁྲིམས,རྒྱལ་ཁབ་ཀྱིས་གཏན་ལ་ཕབ་པའི་རིན་གོང་སྐོར་གྱི་བཅའ་ཁྲིམས་སོ། །
རིན་ཐང༌,ཚོང་རྫས་གང་ཞིག་གི་ཐད་ལ་བཏང་བའི་སྤྱི་ཚོགས་ཀྱི་དགོས་ངེས་ངལ་རྩོལ་ཏེ། ཚོང་རྫས་ཀྱི་རིན་གོང་མཐོ་དམའ་ནི་དེ་ཉིད་ཐོན་སྐྱེད་བྱེད་པ་ལ་དགོས་ངེས་ངལ་རྩོལ་གྱི་དུས་ཚོད་ཀྱི་རིང་ཐུང་ལ་ལྟོས་སོ། །
རིན་ཐང་ཆག་པ། ཐང་ཆག,༡ རྒྱལ་ཁབ་གང་རུང་གི་དངུལ་ལོར་དངོས་ཀྱི་རིན་ཐང་གི་ཚད་ཇེ་དམའ་རུ་ཕྱིན་པའམ་རྒྱལ་ཁབ་གཞན་གྱི་དངུལ་ལོར་བར་གྱི་འཛའ་ཐང་ཇེ་དམའ་རུ་ཕྱིན་པ་དང༌། ༢ སྤྱིར་དངོས་པོའི་རིན་ཐང་ཇེ་དམའ་རུ་ཕྱིན་པའོ། །
རིན་ཐང་ཆོས་ཉིད,ཚོང་རྫས་ཐོན་སྐྱེད་དང་ཚོང་རྫས་བརྗེ་ཚོང་གི་དཔལ་འབྱོར་ཆོས་ཉིད་དེ། ཆོས་ཉིད་འདི་ལ་བརྟེན་ནས་ཚོང་རྫས་ཀྱི་ཉོ་ཚོང་གང་ཞིག་ཚོང་རྫས་དེ་ལ་སྤྱི་ཚོགས་ཀྱི་དགོས་ངེས་ངལ་རྩོལ་ཚད་ཅི་ཙམ་གནས་པར་གཞི་བྱས་ནས་ཕན་ཚུན་བརྗེ་རེས་བྱེད་དོ། །
རིན་ཐང་འཁྲིད་ཕྱོགས,བཟང་ངན་ལེགས་ཉེས་ཀྱི་ཚད་གཞི་དང་ལྟ་བའི་སྐོར་གྱི་སློབ་གསོའམ་དེ་ཉིད་གང་དུ་འཁྲིད་པའི་ཁ་ཕྱོགས་སོ། །
རིན་ཐང་ལྟ་བ,དཔལ་འབྱོར་དང་ཆབ་སྲིད་དང་མི་ཆོས་དང་རྒྱུ་ནོར་སོགས་ལ་འཛིན་པའི་སྤྱིའི་ལྟ་བ་སྟེ། མི་རྣམས་ཀྱི་སྤྱི་ཚོགས་ཀྱི་གོ་གནས་མི་འདྲ་བའི་དབང་གིས་རིན་ཐང་ལྟ་བའང་མི་གཅིག་གོ །
རིན་མཉམ་བརྗེ་རེས,རིན་གོང་མཚུངས་པའི་ཚོང་རྫས་ཕན་ཚུན་བརྗེ་རེས་བྱེད་པའོ། །
རིན་མཉམ་ཟོང༌,བརྗེ་རེས་བྱེད་པའི་ཁྲོད་དུ་ཚོང་རྫས་གཞན་དག་གི་རིན་མཚོན་པར་ནུས་པའི་ཚོང་རྫས་ལ་བྱ་སྟེ། དངུལ་ལོར་ནི་སྤྱིར་བཏང་གི་རིན་མཉམ་ཚོང་རྫས་ཡིན་ཞིང་དེས་ཚོང་རྫས་སྣ་ཚོགས་ཀྱི་རིན་ཐང་མཚོན་པར་བྱེད་དོ། །
རིན་མེད,རིན་པ་སྤྲོད་མི་དགོས་པའོ། །
རིན་འཕར་ཁྲལ,ཐོན་སྐྱེད་ཚོང་གཉེར་བྱས་པའི་ཡོང་འབབ་འཕར་བའི་ཚད་ལ་བསྟུན་ཏེ་བསྡུ་བའི་ཁྲལ་ཞིག་གོ །
རིན་ལྡན་དཔང་འཛིན,དངུལ་ལོར་དང་མ་དངུལ་དང་ཚོང་རྫས་དང་རྒྱུ་ནོར་སོགས་རིན་ལྡན་གྱི་དངོས་པོ་རྣམས་བདག་གིར་འཛིན་པའི་དབང་ཆ་ངེས་ཅན་ཡོད་པ་མཚོན་པའི་དཔང་འཛིན་ཏེ། དཔེར་ན་རྐང་དངུལ་འཛིན་ཤོག་དང་འཛིན་ཡིག་དང་མཛོད་གཉེར་པས་བཟུང་བའི་མཛོད་ཁང་གི་ཟོང་འཛིན་ལྟ་བུའོ། །
རིན་སྤྲོད,ཟ་ཁང་སོགས་སུ་ཟས་ཟོས་པ་སོགས་ལ་རིན་པ་སྤྲོད་པའོ། །
རིབ་མ། སླས་ར,ལྕགས་སྐུད་དང་ཤིང་ལེབ་དང་དབྱུག་ཐུར་སོགས་ལས་བཟོས་པའི་ར་བའོ། །
རིམ་ཁུང༌,རིམ་བགྲོད་མཐུད་ཁུང་ཞེས་པའི་ཚིག་སྡུད་དོ། །
རིམ་གཏོང༌,མ་དངུལ་དང་རླངས་འཁོར་དང་མི་ཚོགས་སོགས་ཕྱོགས་དུ་མར་རིམ་གྱིས་གཏོང་བའོ། །
རིམ་གསུམ་རྒྱང་སྒྲོག་པ,རྒྱང་སྒྲོག་པའི་ཆེས་དམའ་བའི་གོ་མིང་ཞིག་གོ །
རིམ་གྲངས,ཐེངས་གྲངས་དང་གོ་རིམ་མཚོན་བྱེད་ཀྱི་གྲངས་སོ། །
རིམ་ཆད,༡ ས་ཤུན་གྱི་རིམ་པ་འགུལ་བསྐྱོད་བྱུང་བ་སོགས་ཀྱི་རྐྱེན་གྱིས་བྲག་སོགས་ཀྱི་རྩེགས་རིམ་ཆད་ནས་དབྱིབས་འགྱུར་བ་དང༌། ༢ ལས་དོན་དང་མི་སྣའི་རིམ་པ་ཆད་པའམ་ཆ་མི་ཚང་བའོ། །
རིམ་པ,བྱ་དངོས་གང་རུང་གི་ཆེ་ཆུང་དང་མཐོ་དམན་དང་གོ་རིམ་སོགས་མི་འདྲ་བ་ལས་བྱུང་བའི་ཁྱད་པར་རོ། །
རིམ་པ,སྤུས་ཚད་དང་གོ་གནས་སོགས་ཀྱི་ཁྱད་པར་ལས་བྱུང་བའི་རིམ་པའོ། །
རིམ་བགྲོད་མཐུད་ཁུང༌,གནས་བརྒྱད་པའི་དན་གྲངས་དག་གོ་རིམ་བཞིན་བགྲོད་པའི་རྩིས་འཕྲུལ་གྱི་མཐུད་ཁུང་གི་རིགས་ཤིག་སྟེ། དན་གྲངས་ཀྱི་གནས་བརྒྱད་པོ་ནང་ཕན་ཚུན་ལ་ཤུགས་རྐྱེན་མེད་ཅིང་གལ་ཏེ་ནོར་བ་བྱུང་ནའང་ནོར་བའི་གནས་དེ་ཡི་རྗེས་མ་ནས་བཟུང་སྟེ་སླར་ཡང་བསྐུར་ན་ཆོག་པས་མཉམ་བགྲོད་ལས་རིམ་བགྲོད་དན་གྲངས་ཀྱི་འགྲོས་ཚད་མྱུར་རོ། །
རིམ་བརྒྱད་དབྱངས,དབྱངས་ཡིག་གང་རུང་ཞིག་གི་སྟེང་ནས་ཡས་མས་སུ་དབྱངས་ཨང་བདུན་པོ་ཚར་རེ་མཐར་ཆགས་སུ་འཁོར་ནས་སླར་ཡང་རང་སྟེང་ལ་སླེབས་ཚེ་སྔར་ལས་ལྡབ་བརྒྱད་ཀྱིས་མཐོ་བའམ་དམའ་བས་ན་རིམ་པ་བརྒྱད་པའི་དབྱངས་ཞེས་བརྗོད་དོ། །
རིམ་བརྩེགས་གློག་ཐག,གློག་ཐག་ཕྱི་ནང་རིམ་པ་མང་པོ་ཙོང་གི་ཤུན་པ་བཞིན་བརྩེགས་མར་བཏུམས་ཡོད་པས་གཤིས་ནུས་བཟང་པོ་ལྡན་པ་ཞིག་གོ །
རིམ་བརྩེགས་གློག་རྫས,གློག་རྫས་ཀྱི་ནང་དུ་གློག་འདོན་བྱེད་ཀྱི་རྫས་ལེབ་རིམ་བརྩེགས་སུ་བསྒྲིགས་པའི་གློག་རྫས་ཤིག་གོ །
རིམ་བསྒྲིག,གསལ་བྱེད་དང་བསྒྲིགས་རིམ་དང་ཨང་གྲངས་སོགས་གོ་རིམ་ལྟར་དུ་བསྒྲིག་པའོ། །
རིམ་བསྒྲིགས་པང༌,སྡོམ་རྩིས་སོགས་ཀྱི་འབྲས་བུ་གང་ཡང་རུང་བ་ཞིག་ལ་བརྟེན་ནས་གོ་རིམ་བསྒྲིགས་ཏེ་ཁྱབ་བསྒྲགས་བྱས་པའི་མིང་ཐོ་དགོད་སའི་པང་ལེབ་བོ། །
རིམ་འགྲེམ,ཁེ་ལས་དང་ལས་ཁུངས་ཀྱི་མི་སྣ་དག་རིམ་པ་དང་སྐབས་ཕྱེས་ཏེ་འཆར་གཞི་ཡོད་པའི་སྒོ་ནས་ལས་ཁུངས་གཞན་དང་གཞན་དུ་འགྲེམ་པའོ། །
རིམ་འདས,རིམ་པ་གང་ཞིག་ལས་འདས་པའམ་བརྒལ་པའོ། །
རིམ་འདས་གྲང་ཚད,དངོས་ཁམས་རིག་པའི་སྐབས་སུ་སེ་དྲོད་ཚད ﹣༢༧༢.༡༥℃ མན་དུ་སླེབས་པ་སྟེ། ཆེས་དམའ་བའི་གྲང་ཚད་དོ། །
རིམ་འདས་ཡིག་གཞི,བཀོལ་བདག་གིས་ཁ་བྱང་ལ་བརྟེན་ནས་འཚོལ་ཐུབ་པའི་བྱེད་ལས་ཅན་གྱི་ལྷན་ཅིག་ཏུ་འདྲེས་པའམ་དྲྭ་ངོས་ཀྱི་རིམ་པ་མེད་པའི་འབྲེལ་ཡོད་ཀྱི་ཡིག་གཞི་ཞིག་སྟེ། རིམ་པ་ལས་འདས་པའི་ཡིག་ཆ་ཞེས་པའི(hypertext)བརྡ་ཆད་འདི་ནི་ཕྱི་ལོ ༡༩༦༥ ལོར་རྩིས་འཕྲུལ་ཡིག་ཆའི་མཚོན་བྱེད་དུ་གསར་གཏོད་བྱས་ཤིང་གཙོ་བོར་ཐིག་མིན་གྲུབ་ཆའི་ཁོངས་སུ་སྤྱོད་པའི་རྗོད་བྱེད་ཅིག་སྟེ། ཁྱད་པར་དུ་འགུལ་རིས་དང་ཕབ་སྒྲ་སོགས་ཡིག་གཞི་མ་ཡིན་པའི་འགྲུབ་རྒྱུ་དག་ལ་འཇུག་གོ །
རིམ་འདས་རླབས་ཐུང༌,རླབས་ཚད་རིང་ཐུང་སྨི ༡ ནས ༡༠ བར་དང༌། འདར་ཚད་ཧེར་ཙེ་ས་ཡ ༣༠༠ ནས༣༠ བར་གྱི་སྐུད་མེད་གློག་རླབས་སོ། །
རིམ་འདས་སྦྲེལ་བ། འདས་སྦྲེལ,རྩིས་འཕྲུལ་གྱི་ལྷག་རིམ་ཡིག་གཞིའི་ཡིག་ཆའི་ཁྲོད་ཀྱི་རིམ་པ་ལས་བརྒལ་ནས་སྦྲེལ་བ་སྟེ། འགྲུབ་རྒྱུ་གཅིག་དང་ཡིག་ཆའི་ཁྲོད་ཀྱི་འགྲུབ་རྒྱུ་གཞན་ནམ་ལྷག་རིམ་ཡིག་གཞི་གཞན་ནམ་ཡིག་ཆ་གཞན་ནམ་གཞི་ཡིག་གི་བར་དུ་སྦྱོར་ཞིང་སྦྲེལ་བའོ། །
རིམ་འཕར། རིམ་སྤར,འཛིན་གྲྭ་སོགས་དམའ་ས་ནས་མཐོ་སར་རིམ་པ་འཕར་བའམ་སྤར་བའོ། །
རིམ་རྒྱུགས,ཆེད་ལས་སམ་ལག་རྩལ་གྱི་རིམ་པ་འཕར་བའམ་གཏན་ཁེལ་གྱི་ཚོད་ཉུལ་བའི་ཆེད་དུ་བླང་བར་བྱ་བའི་རྒྱུགས་སོ། །
རིམ་ལུས,སློབ་མའི་ལོ་རེའི་སློབ་དུས་ཀྱི་སྦྱངས་འབྲས་ཚད་མ་ལོན་པར་སློབ་རིམ་འཕར་མ་ཐུབ་པའི་དབང་གིས་སྔོན་མའི་ལོ་རིམ་དེར་ལུས་པའོ། །
རིམས་ཁེགས་ནུས་པ,འགོ་ནད་འགོག་ཐུབ་པའི་དངོས་པོ་རང་ངོས་ཀྱི་ནུས་པ་སྟེ། དེ་ལ་ལྷན་སྐྱེས་དང་ཕྱིས་འབྱུང་གཉིས་ཡོད་དོ། །
རིམས་ཁེགས་སོན་བསྟེན,རིམས་ནད་སྔོན་འགོག་གམ་རིམས་ནད་ལས་ཐར་བྱེད་ཀྱི་འགོག་སྨན་བསྟེན་པའོ། །
རིམས་ནག,འཁྲི་འབུ་སྦྲང་སིབ་དཀར་པོས་བསྐྱེད་པའི་ཚད་པ་རྒྱས་ཤིང་སྣ་དང་སོ་རྙིལ་ལས་ཁྲག་ཐོན་ཞིང་ཕྲ་ཕུང་དཀར་པོ་ཇེ་ཉུང་དུ་འགྲོ་བའི་རིམས་ནད་ཅྀག་གོ །
རིམས་ཚུལ,ནད་རིམས་ཀྱི་གནས་ཚུལ་ལོ། །
རིམས་འགོག་ནུས་པ,ལུས་ལ་ལྷན་སྐྱེས་སུ་ཡོད་པའི་རིམས་ནད་འགོག་བྱེད་ཀྱི་ནུས་པའོ། །
རིམས་སོན་བསྟེན་པ། འགོག་སྨན་བསྟེན་པ,ལུས་ཕུང་ལ་ནད་རིམས་གང་ཞིག་འགོ་བའི་ནུས་པ་གཅོག་བྱེད་ཀྱི་སྨན་རྫས་དང་སྨན་ཁབ་བསྟེན་པ་སྟེ། དེ་ཡང་ནད་རིམས་གང་ཞིག་གི་རིམས་སོན་སྨན་དང་སྦྱར་བ་ཁོང་དུ་བཏང་སྟེ་རིམས་རྟགས་ཐོན་མ་ཐག་སྨན་ནུས་ཀྱིས་འཕྲལ་མར་བཅོས་ཤིང་སླར་མི་འབྱུང་བའི་སྔོན་འགོག་གི་ནུས་པ་ཐོན་པའི་ཐབས་ཤིག་གོ །
རིམས་སོན,ནད་དུག་དང་ཕྲ་སྲིན་དང་ནད་གཞིའི་སྐྱེ་དངོས་ཕྲ་མོ་སོགས་ལས་བཟོས་པའི་སྐྱེ་དངོས་སྨན་རྫས་ཏེ། དེ་བསྟེན་ན་ནད་གང་རུང་འགོག་པར་བྱེད་ནུས་པའོ། །
རིས་ཁྱམས,ཚོན་རིས་སྣ་ཚོགས་བཀོད་ཡོད་པའི་ཁྱམས་རིང་དང༌། རི་མོའམ་འདྲ་པར་འགྲེམ་སྟོན་བྱ་སའི་ཁྱམས་རིང་ངོ༌། །
རིས་གཞུང༌། རིས་དཔེ,རི་མོའི་ལེགས་ཉེས་འབྱེད་པ་དང་འབྲི་སྟངས་བཤད་པའི་གཞུང་ངམ་རི་མོའི་མ་དཔེའོ། །
རིས་དཔེ,རི་མོ་སྦྱོང་མཁན་གྱིས་དཔེ་བལྟ་སའི་ཚད་ལྡན་གྱི་རི་མོའོ། །
རིས་དེབ། བརྙན་དེབ,རི་མོ་དང་འདྲ་པར་སྣ་ཚོགས་བཀོད་པའི་དེབ་བོ། །
རིས་དོན,རི་མོའི་མཚོན་དོན་ནོ། །
རིས་དྲིལ,འཁྱེར་སྟབས་བདེ་བའི་ཆེད་དུ་འདྲིལ་ཆོག་པའི་བྲིས་རིས་ཀྱི་རིགས་སོ། །
རིས་པགས,སྟེང་དུ་རི་མོ་མཛེས་པར་བྲིས་པའི་མི་ཡི་ཕྱི་པགས་ཤིག་སྟེ། རྒྱའི་གཏམ་རྒྱུད་དུ་འདྲེ་མོ་མཛེས་མར་རྫུ་ཚེ་ལུས་ལ་གྱོན་རྒྱུའི་མི་ལྤགས་ཤིག་ཡིན་པར་གྲགས་སོ། །
རིས་བསྒྲིག་རྩེད་ཆས,བྱིས་པའི་རིག་རྩལ་སྦྱོང་བྱེད་ཀྱི་གཟུགས་རིས་བསྒྲིག་པར་བྱ་བའི་རྩེད་ཆས་ཤིག་གོ །
རིས་འགྲེལ,གཟུགས་རིས་ཀྱི་སྒོ་ནས་དབྱེ་ཞིབ་དང་འགྲེལ་བའོ། །
རིས་འཛིན། རིས་སྒྲོམ,རི་མོ་འབྲི་སྐབས་འབྲི་ཤོག་འཛིན་པར་བྱེད་པའི་མཁོ་ཆས་ཤིག་གོ །
རིས་ཡོལ། ཡོལ་བ,ཁང་པའམ་གར་སྟེགས་སོགས་ཀྱི་ངོས་སུ་འགེལ་བའི་སྒྲིབ་བྱེད་ཀྱི་ཡོལ་བ་ཅུང་ཆེ་བ་ཞིག་གོ །
རིས་ཤོག,རི་མོ་བྲི་གཞིའི་ཤོག་བུའོ། །
རུ་བརྟོལ,ཕར་ཕྱོགས་ཀྱི་རུ་དཔུང་བརྟོལ་ནས་བཙན་ས་ལེན་པའོ། །
རུ་འཁྲིད་པ། རུ་འདྲེན་པ,སྤོ་ལོ་རུ་ཁག་སོགས་ཀྱི་སྣེ་ཁྲིད་པའོ། །
རུ་འདྲེན་གནམ་གྲུ,མཁའ་དབྱིངས་སུ་ཕྲེང་བསྒྲིགས་ནས་འཕུར་བསྐྱོད་བྱེད་སྐབས་སུ་བཀོད་འདོམས་བྱེད་པའི་གནམ་གྲུའོ། །
རུམ་གཞུག་ཆུ་ཚོད། རུམ་དུས,རུམ་མམ་ཁུག་མའི་ནང་དུ་གཞུག་པར་བྱ་བའི་ཆུ་ཚོད་དོ། །
རུའུ་ཆོས,རྒྱའི་ལྷོ་བྱང་རྒྱལ་རབས་ཀྱི་སྐབས་ནས་བཟུང་རུའུ་ཆོས་ཞེས་པ་ཆོས་ལུགས་ཀྱི་གྲུབ་མཐའ་ཞིག་ཏུ་བརྩིས་ནས། ནང་ཆོས་དང་ཏའོ་ཆོས་དང་འདི་གསུམ་པོ་ལ་ཆོས་ལུགས་ཆེན་པོ་གསུམ་ཞེས་བརྗོད་དོ། །
རུའུ་ལུགས,རྒྱའི་ཆིན་རྒྱལ་རབས་སྔ་མའི་དུས་སྐབས་སུ་དར་བའི་བསམ་བློའི་གྲུབ་མཐའ་ཞིག་སྟེ། ཁུང་ཙི་གཙོས་གུས་ལུགས་ཀྱི་སྒོ་ནས་འཇིག་རྟེན་སྐྱོང་བའི་འདོད་ཚུལ་འཛིན་པ་དང༌། སྔ་རབས་ནས་བརྒྱུད་པའི་མི་ཆོས་ཀྱི་སྲོལ་རྒྱུན་འབྲེལ་བ་སོགས་རྩལ་འདོན་བྱེད་དོ། །
རུལ་འགོག་གཙང་སྤེལ,སྲིད་འཛིན་ལས་ཁུངས་སོགས་སུ་མི་སྣ་གང་རུང་གིས་དབང་ཆ་དང་གོ་སྐབས་ལ་བརྟེན་ནས་གཞུང་རྒྱུ་ཧམ་ཟོས་བྱེད་པ་སོགས་ལ་ངོ་རྒོལ་དང་སྲིད་དོན་གཙང་མ་གཉེར་བ་དར་སྤེལ་བྱེད་པའོ། །
རུལ་འཚོ,ཤི་བའམ་རུལ་མྱགས་སུ་གྱུར་པའི་སྲོག་ཆགས་དང་རྩི་ཤིང་དང་སྐྱེ་བཅས་དངོས་པོ་དག་གི་བཅུད་ལ་བརྟེན་ནས་འཚོ་བ། དཔེར་ན། ཕྲ་སྲིན་གྱི་རིགས་ལྟ་བུའོ། །
རུས་ཀྲང༌། རུས་སྒྲོམ,མི་དང་སྲོག་ཆགས་ཀྱི་ལུས་ཀྱི་གཞི་སྒྲོམ་དུ་གྱུར་པའི་ཕུང་གྲུབ་སྲ་མོའི་རིགས་ཏེ་སྐྱེ་དངོས་རིག་པ་ལྟར་ན་རུས་སྒྲོམ་ལ་ཕྱི་ནང་གཉིས་སུ་ཕྱེས་པ་ལས་མི་སོགས་ཀྱི་ལུས་ཕུང་ནང་གི་རུས་པ་ལ་ནང་གི་རུས་སྒྲོམ་ཞེས་བྱ་སྟེ། མི་དར་མའི་རུས་ཀྲང་ནི་དུམ་བུ་ཉིས་བརྒྱ་དང་དྲུག་གིས་གྲུབ་པ་དང༌།
རུས་གཅོང༌,རུས་པ་ལ་བྱུང་བའི་གཅོང་ནད་དོ། །
རུས་ཆག,རུས་པའམ་ཕྲུམ་རུས་དུམ་བུར་ཆག་པའམ་གས་སྐྱོན་བྱུང་བའོ། །
རུས་ནད་ཕྱི་ཁག,རུས་པའི་ནད་ལ་གཤག་བཅོས་བྱེད་པའི་ཚན་ཁག་ཅིག་གོ །
རུས་ནད་ཚན་ཁག། རུས་ཚན,རུས་པའི་ནད་ལ་ཆེད་དམིགས་སུ་བརྟག་བཅོས་བྱེད་པའི་ཚན་ཁག་གོ །
རུས་བརྐོས་ཡི་གེརུས་ཡིག,རྒྱའི་ཧྲང་དང་ཀྲོའུ་རྒྱལ་རབས་ཀྱི་སྐབས་སུ་རུས་སྦལ་གྱི་ཤུན་པའམ་སྲོག་ཆགས་ཀྱི་རུས་པའི་སྟེང་དུ་བཀོད་པའི་ཡི་གེ་སྟེ། དར་སྔ་བའི་རྒྱའི་ཡིག་གཟུགས་ཤིག་གོ །
རུས་ཚོ། རིགས་རྒྱུད,ཤ་རུས་འབྲེལ་བ་ལས་བྱུང་བའི་གཞི་རྩའི་དཔལ་འབྱོར་ཚོགས་ཁག་གམ་གདོད་མའི་སྤྱི་ཚོགས་ཀྱི་རྣམ་པ་སྟེ། རྡོ་ཆས་རྙིང་པའི་དུས་རབས་ཕྱི་མ་ནས་མགོ་ཚུགས་ཤིང༌། དང་པོར་མ་རྒྱུད་རུས་ཚོའི་ལུགས་ནས་རིམ་གྱིས་ཕ་རྒྱུད་རུས་ཚོའི་ལུགས་སུ་གྱུར་བ་ཞིག་ཡིན་ཏེ། རུས་ཚོ་ནང་ཕན་ཚུན་གཉེན་སྒྲིག་མི་ཆོག་ལ་ཐོན་སྐྱེད་རྒྱུ་ཆ་རྣམས་ཐུན་མོང་ལ་དབང་ཞིང་མཉམ་དུ་ཐོན་སྐྱེད་དང་མཉམ་དུ་འཛད་སྤྱོད་བྱེད་པ་ལག་བསྟར་བྱེད་པས་རིགས་རྒྱུད་སྤྱི་ཚོགས་ཞེས་ཀྱང་བྱའོ། །
རུས་འབྱར་གྲུམས་ཤ,ཀ་ཟླུམ་ཕྲ་མོའི་དབྱིབས་ཀྱི་ཕྲ་ཕུང་ལས་གྲུབ་པའི་ཤ་གནད་དེ་ཕྲ་ཕུང་འཕྲེད་གཞུང་དུ་འབུར་གཤོང་སྤེལ་མ་ཤ་རིས་མང་པོ་ཡོད་པ་ཞིག་གོ །
རུས་འབྱར་ཤ། ཤ་མ་རུས,རུས་པ་དང་བཅས་པའི་ཤའོ། །
རུས་སྦལ,ལུས་དབྱིབས་ལེབ་ཅིང་ཕྱི་སྐོགས་མཁྲེགས་པ་དང༌། སུག་བཞི་ཐུང་ལ་འགྲོས་བུལ་བ་དང༌། མགོ་དང་སུག་བཞི་སྐོགས་སྦུབས་སུ་ཡིབ་པར་བྱེད་ནུས་པའི་གོག་འགྲོས་སྲོག་ཆགས་ཤིག་གོ །
རེ་གཏུག,རྒྱལ་ཁབ་ཀྱི་ལས་ཁུངས་དག་གིས་མི་གང་རུང་ལ་འབབ་མི་འོས་པའི་ཆད་པ་བཅད་ཚེ། དེས་ཆད་པ་གཅོད་པའི་ལས་ཁུངས་ཀྱི་རིམ་པ་གོང་མར་སྔར་གྱི་ཆད་པ་དེ་ཕྱིར་འཐེན་བྱ་རྒྱུའམ་བསྒྱུར་བཅོས་བྱ་རྒྱུའི་རེ་བ་ཞུ་གཏུག་བྱེད་པའོ།།
རེ་ཞུ,༡ གོང་རིམ་མམ་འབྲེལ་ཡོད་ལས་ཁུངས་ལ་རྒྱུ་མཚན་གསལ་བཤད་བྱས་ཏེ་རེ་འདུན་ཞུ་བ་དང༌། ༢ དྲྭ་ཡིག་དང་དྲྭ་ངོས་སོགས་སུ་ས་ཁོངས་དང་ཁ་བྱང་སོགས་ཀྱི་ཆེད་དུ་ཐོ་ཡིག་འགོད་པའོ། །
རེ་ཞུ,ཐུན་མོང་གི་སྒོ་ནས་སྲིད་གཞུང་ངམ་གོང་རིམ་ལ་རེ་ཞུ་བྱས་ཏེ་འདོད་དོན་སྒྲུབ་ཐབས་བྱེད་པའོ། །
རེ་སྨོན་ལས་གཞི,སྤྱི་ཚོགས་ཀྱི་ནོར་རྫས་བསྡུ་བའམ་ཐེབས་རྩ་བཞག་པ་ལ་བརྟེན་ནས་དབུལ་ཁུལ་གྱི་སློབ་སྐལ་ཤོར་བ་རྣམས་ལ་རོགས་སྐྱོར་བྱེད་པའི་ཐབས་སམ་བྱེད་སྒོ་ཞིག་གོ །
རེག་བརྟག,སྨན་པས་མཛུབ་མོས་ནད་པའི་ལུས་ཀྱི་ཆ་ཤས་དང་རྩ་ལ་རེག་ནས་ནད་བརྟག་པའི་ཐབས་ཤིག་གོ །
རེག་བརྡ,ཤིན་ཏུ་ཐུང་བའི་སྐུད་མེད་གློག་རླབས་རེག་པ་ལ་བརྟེན་ནས་དམིགས་འབེན་གྱི་ཕྱོགས་དང་བར་ཐག་དང་ཆེ་ཆུང་སོགས་དཔག་ནུས་ཤིང་གནམ་གཤིས་ཀྱི་ཤུགས་རྐྱེན་མི་ཐེབས་པའི་དམག་དོན་དང་གནམ་རིག་དང་གནམ་གཤིས་མཚོ་བསྐྱོད་དང་མཁའ་བསྐྱོད་སོགས་ལ་བཀོལ་སྤྱོད་བྱེད་པའི་སྔོན་བརྡ་གཏོང་བྱེད་ཀྱི་སྒྲིག་ཆས་ཤིག་སྟེ། སྐུད་མེད་གློག་རླབས་ཕར་བཏང་ནས་རྟོག་འཇལ་བྱ་དགོས་སའི་དངོས་པོ་དང་འཕྲད་པའམ་རེག་ནས་ཕྱིར་ལོག་པ་ན། དངོས་པོ་དེའི་ཕྱོགས་དང་ཉེ་རིང་དང་ཆེ་ཆུང་ཇི་ལྟ་བུ་ཡིན་ཚུལ་མཚོན་པའི་བརྡ་རྣམས་འཆར་ཆས་ཀྱི་ནང་དུ་ཤར་ནས་ཤེས་པར་འགྱུར་བ་དང༌། དབྱིན་སྐད་ཀྱི (radar[radio idetect­ion and ranging]) ཞེས་པའི་སྒྲ་གདངས་དང་ཉེ་བས་རེག་བརྡ་ཞེས་སྒྲ་དོན་གཉིས་ཆར་བསྒྱུར་ཏེ་བཏགས་པའོ། །
རེག་བརྡའི་དམག,རེག་བརྡ་ཉིད་རྩ་བའི་བསྒྲིག་ཆས་སུ་བྱས་པའི་དམག་གི་རིགས་སོ། །
རེག་བརྡའི་འཁོར་སྐར,འདུས་གྲུབ་ཁུང་ལམ་རེག་བརྡ(SAR)ཞེས་པ་བཀལ་ཡོད་པའི་སའི་གོ་ལར་རྒྱང་ཚོར་བརྟག་དཔྱད་བྱེད་པའི་འཁོར་སྐར་གྱི་སྤྱི་མིང་ངོ༌། །
རེག་བརྡའི་འགྲོས་བརྟག,རེག་བརྡའི་ལག་རྩལ་ལ་བརྟེན་ནས་རླངས་འཁོར་གྱི་འགྲོས་ཚད་སོགས་བརྟག་པའོ། །
རེག་བརྡའི་རླངས་འཁོར,རེག་བརྡའི་བསྒྲིག་ཆས་ཐོགས་པའི་རླངས་འཁོར་ཞིག་གོ །
རེག་རྭ,སྙི་ལུས་སྲོག་ཆགས་སམ་འབུ་སོགས་ཀྱི་མགོ་བོར་སྐྱེས་པའི་ཚོར་བྱེད་དབང་པོ་རྭ་ཡི་རྣམ་པ་ཅན་
རེག་ཤེལ,ངོས་སུ་ཚོར་སྐྱིའི་རིམ་པ་གཅིག་བཀབ་ཅིང༌། དེ་ལ་མཛུ་གུའམ་ཆེད་བཀོལ་སྙུ་གུས་རེག་པ་ལས་ཡི་གེ་འཇུག་པ་དང་བརྡ་གཏོང་བར་རུང་བའི་འཆར་ཤེལ་གྱི་རིགས་ཤིག་གོ །
རེན་ཉ་དཀར་པོ། དངུལ་ཉ,ཉ་སག་འཇམ་ཞིང་ལྟོ་བ་སྐྱ་བའི་ཉ་རིགས་ཤིག་སྟེ། ཆུ་ནང་དུ་གཡེང་བའི་སྐྱེ་དངོས་དང་སྲོག་ཆགས་ཕྲ་བ་ཁ་ཟས་སུ་བྱེད་པ་ཞིག་གོ །
རེའུ་མིག,ཨང་ཀི་དང་ཡི་གེ་སོགས་ཐིག་གིས་བར་བཅད་དེ་དཀྱུས་གཅིག་ཏུ་བཀོད་པའི་ཤོག་ལྷེའོ། །
རེས་ཐུན་ཁང༌,རེས་ཐུན་པ་སྡོད་སའི་ཁང་པའོ། །
རེས་ཐུན་སུམ་འཁོར,ཐོན་སྐྱེད་སོགས་བྱ་བའི་ཁྲོད་དུ་སྔ་ཕྱི་གུང་གསུམ་གྱིས་ཐུན་གསུམ་དུ་བགོས་ཤིང་ཐུན་རེར་ཆུ་ཚོད་བརྒྱད་རེ་བྱས་ཏེ་རེས་མོས་སུ་བྱ་བ་སྒྲུབ་པའི་ཚུལ་ལོ། །
རེས་ཐུན། ལས་རེས,གཏན་ཁེལ་དུས་ཚོད་ནང་རེས་མོས་སུ་བྱ་བའི་འགན་འཁུར་བའོ། །
རེས་བརྗེ,དུས་ཐོག་ཏུ་ལས་རེས་པ་བརྗེ་སྤྲོད་བྱེད་པའོ། །
རེས་འཁོར,ལམ་དང་དུས་ཚོད་དང་འགྲོ་ཐེངས་སོགས་ངེས་གཏན་བྱས་ཏེ་གཏོང་བའི་མགྲོན་འཁོར་རོ། །
རེས་འགན,དམག་དཔུང་གི་དམག་མིའམ་བདེ་སྲུང་དང་འགྲིམ་འགྲུལ་སོགས་ཀྱི་བྱ་བ་ལ་འགན་འཁུར་བའི་མི་སྣས་རེས་མོས་ཀྱི་སྒོ་ནས་རང་འགན་སྒྲུབ་པའོ། །
རེས་འཕུར་གནམ་གྲུ,གཏན་ཁེལ་གྱི་མཁའ་ལམ་དང་དུས་ལྟར་དུ་རེས་ཀྱིས་འཕུར་བའི་གནམ་གྲུའོ། །
རེས་སྐོར་ངལ་གསོ,ལས་བཟོ་པས་རེས་བསྐོར་ཏེ་ངལ་གསོ་བྱེད་པའོ། །
རོ་བརྟག,ཁྲིམས་ལུགས་སྨན་དཔྱད་པས་རོ་ལ་བརྟག་དཔྱད་བྱས་ཏེ་འཆི་རྐྱེན་སོགས་རྗེས་སུ་དཔོག་པའོ། །
རོ་ཙ་ཉམས་པ,སྐྱེས་པའི་རོ་ཙ་ཉམས་པའི་ནད་ཅིག་གོ །
རོ་ཚོར,ལྕེའི་དབང་པོ་དང་རོ་འཕྲད་པ་ལས་བྱུང་བའི་མྱོང་བ་སྟེ། མངར་དང་སྐྱུར་དང་ཁ་དང་ལན་ཚྭ་ལྟ་བུའོ། །
རོ་སྒྲོམ,མི་ཤི་རྗེས་བེམ་པོ་མི་བམ་པའི་ཆེད་དུ་གནས་སྐབས་སུ་ཉར་འཇོག་བྱ་སའི་སྒྲོམ་ཞིག་གོ །
རོགས་རམ,མི་དང་བྱ་བ་སོགས་གཞན་ལ་ནུས་ཤུགས་དང་ནོར་རྫས་སོགས་ཀྱིས་རོགས་བྱེད་པའོ། །
རོགས་སྐྱོང༌,རོགས་སྐྱོར་དང་ལྟ་སྐྱོང་བྱེད་པའོ། །
རོགས་སྐྱོར,རྒྱུ་ནོར་གྱིས་རོགས་རམ་དང་རྒྱབ་སྐྱོར་བྱེད་པའོ། །
རོང་འགག,ཁ་ཡངས་ཤིང་གཏིང་དོག་པའི་གྲོག་རོང་གི་ཆུ་འགག་གོ །
རོན་ཆེན,རྒྱུད་དཀྲོལ་རོལ་ཆས་ཤིག་སྟེ། དབྱིབས་ཟླ་རོལ་དང་མཚུངས་ཤིང༌། ཅིན་རྒྱལ་རབས་ནུབ་མའི་སྐབས་རོན་ཞེས་པའི་མི་ཞིག་རོལ་མོ་འདི་དཀྲོལ་བ་ལ་ཤིན་ཏུ་མཁས་པས་རོལ་མོ་འདིའི་མིང་ལའང་རོན་ཞན་ཞེས་ཐོགས་སོ། །
རོལ་ཁག,རོལ་ཆས་མང་པོ་མཉམ་དུ་དཀྲོལ་མཁན་གྱི་ཚོགས་ཁག་གོ །
རོལ་གཞུང༌,རོལ་དབྱངས་ཀྱི་སྤྱིར་བཏང་གི་རྨང་གཞིའི་གཞུང་ལུགས་སོ། །
རོལ་ཆས,སྒྲ་སྙན་མོ་འབྱིན་པར་བྱེད་པའི་ཡོ་བྱད་འཕྲེད་གླིང་དང༌། པི་ཝང་ལྟ་བུའོ། །
རོལ་དབྱངས་བརྡ་སྐད,མི་རྣམས་ཀྱི་སེམས་ཀྱི་དགའ་སྐྱོ་སོགས་རོལ་དབྱངས་ཀྱི་ལམ་ནས་མཚོན་པར་བྱེད་པའི་དབྱངས་འགྲོས་དང་དབྱངས་རྟ་སོགས་སོ། །
རོལ་དབྱངས་མཁན,རོལ་དབྱངས་རྩོམ་པ་ལ་མཁས་པའི་མིའོ། །
རོལ་དབྱངས་འདུ་འཛོམས,རོལ་དབྱངས་སྣ་ཚོགས་ཀྱི་འཁྲབ་སྟོན་བྱེད་པའི་མང་ཚོགས་ཀྱི་བྱེད་སྒོ་ཞིག་གོ །
རོལ་དབྱངས,འགྲོས་སྟངས་ངེས་ཅན་ཞིག་དང་ལྡན་པའི་དབྱངས་རྟ་ལ་བརྟེན་ནས་མི་རྣམས་ཀྱི་བརྩེ་སེམས་དང་དངོས་ཡོད་འཚོ་བ་མཚོན་པར་བྱེད་པའི་སྒྱུ་རྩལ་ཞིག་གོ །
རོལ་དྲྭ,རོལ་དབྱངས་སྣ་ཚོགས་ཀྱི་རྒྱུ་ཆ་འདོན་སྤྲོད་བྱེད་པའི་ཆེད་དུ་བཙུགས་པའི་དྲྭ་ཚུགས་ཤིག་གོ །
རོལ་བྱང༌,ནང་དུ་སྡུད་ལེབ་དང་གློག་རྫས་ཆུང་ངུ་བཅུག་ཡོད་པས། ཁ་ཕྱེས་མ་ཐག་ཏུ་རོལ་དབྱངས་གྲག་འོང་བའི་བཀྲ་ཤིས་རྟེན་འབྲེལ་མཚོན་བྱེད་ཀྱི་བྱང་བུ་ཞིག་གོ །
རོལ་མོའི་སྡེ,རོལ་དབྱངས་ལས་རིགས་སོ། །
རོལ་འདེབས་འཕྲུལ,མདུན་དུ་རོལ་རིས་གཏོད་བྱེད་དང་རྒྱབ་ཏུ་ས་བོན་འདེབས་བྱེད་གཉིས་ཀ་ཡོད་པའི་ཞིང་ལས་འཕྲུལ་ཆས་ཤིག་གོ །
རོལ་རྩེད་གླིང༌,རྩེད་ཆས་སྣ་ཚོགས་ཡོད་པའི་གླིང་གའོ། །
རོལ་རྩེད་སྐོར,ཟློས་གར་དང་གློག་བརྙན་དང་གླུ་གར་དང་རྩལ་རྩེད་སོགས་ཀྱི་སྡེ་ཚོགས་སོ། །
རྐ་ཆུ,ཡུར་བའི་ནང་དུ་བཞུར་བའི་ཆུའོ།
རྐང་ཁེབས,དབྱུག་གྲུག་འཛིན་མཁན་གྱི་རྐང་པ་སྲུང་བྱེད་ཀྱི་ཁེབས་སོ། །
རྐང་ཁྲུས,རྐང་པ་ལ་བྱ་བའི་ཁྲུས་ཀྱི་རྣམ་གྲངས་ཤིག་གོ །
རྐང་གདན། ཡོབ་གདན,རླངས་འཁོར་དང་འཕྲུལ་རྟ་སོགས་ཀྱི་སྟེང་དུ་རྐང་པ་གཞག་སའི་ཡོབ་ཆེན་ལྟ་བུའི་གདན་སྟེགས་སོ། །
རྐང་གདུགས་རྩེད་མོ,ལུས་བཀན་ཏེ་རྐང་པ་གཉིས་ཀྱི་རྩེ་ནས་གདུགས་སྐོར་བ་སོགས་ཀྱི་རྩེད་མོ་རྩེ་བའི་རྩལ་རྩེད་ཅིག་གོ །
རྐང་གནས,མི་སྣ་ལས་རྐང་ངམ་ལསགནས་སུ་ཡོད་པའོ། །
རྐང་གསུམ,ཐིག་ལེན་ཚད་འཇལ་ཆས་དང་པར་ཆས་སོགས་བརྟན་པོར་གནས་པར་བྱེད་པའི་ལྕགས་སམ་ཤིང་འགྱིག་ཅི་རིགས་ལས་བཟོས་ཤིང་མཐོ་དམན་རྐྱོང་སྐུམ་བྱེད་ཆོག་པའི་ཡོ་བྱད་རྐང་གསུམ་ཞིག་གོ །
རྐང་གྲུག་ཐང༌,རྐང་རྩེད་གྲུ་གུའམ་སྤོ་ལོ་རྒྱག་སའི་ཐང་ངོ༌། །
རྐང་གྲུག་ལྷམ,རྐང་རྩེད་སྤོ་ལོ་རྩེ་དུས་གྱོན་པའི་ལྷམ་ཞིག་གོ །
རྐང་ཐང་ཁྲོམ་ལམ། རྐང་ཁྲོམ,རྐང་ཐང་མ་གཏོགས་འཁོར་རིགས་བགྲོད་མི་ཆོག་པའི་ཁྲོམ་ལམ་མོ། །
རྐང་དངུལ,རྐང་བདག་གིས་བཞག་པའི་མ་དངུལ་ལོ། །
རྐང་དངུལ། མ་རྐང༌,རྐང་སྐལ་སྤྱི་གཉེར་གྱིས་མ་རྐང་འཛིན་ཡིག་འགྲེམ་སྤེལ་བྱེད་པའི་རྣམ་པ་ལ་བརྟེན་ནས་གྲུབ་པའི་མ་རྩའམ་དེ་ལས་གཞན་པའི་བཟོ་ཚོང་ཁེ་ལས་ཀྱི་མ་རྩའམ་མཉམ་གཉེར་མ་དངུལ་ལོ། །
རྐང་དབང༌,རྐང་སྐལ་སྤྱི་གཉེར་ཁང་དུ་མ་རྩ་གཏོང་མཁན་གྱི་རྐང་བདག་ལ་ཡོད་པའི་ཁེ་དབང་ངོ༌། །
རྐང་ཕྱིས་སྟན། རྐང་སྟན,ཁང་པའི་སྒོ་ཐེམ་ཕྱི་རོལ་ཏུ་བཏིང་བའི་རྐང་བའི་རྡུལ་སོགས་དབྱི་སའི་སྟན་ནོ། །
རྐང་བདག,༡ རྐང་སྐལ་སྤྱི་གཉེར་གྱི་ཁེ་སྐལ་ལོངས་སུ་སྤྱོད་རྒྱུའི་དབང་ཆ་ཡོད་ལ་སྤྱི་གཉེར་གྱི་བུ་ལོན་ལ་འགན་ཡང་འཁུར་དགོས་པའི་སྤྱི་གཉེར་གྱི་རྐང་འཛིན་གྱི་བདག་པོ་དང༌། ༢ མཉམ་གཉེར་བཟོ་ཚོང་ཁེ་ལས་ལ་མ་དངུལ་གཏོང་མཁན་གྱི་མིའོ། །
རྐང་བདག་ལྷན་ཚོགས,རྐང་དངུལ་ལམ་ལུགས་ཅན་གྱི་ཁེ་ལས་དང་སློབ་གྲྭ་དང་ཚོགས་པ་སོགས་ཀྱི་མགོ་ཁྲིད་ཀྱི་སྒྲིག་གཞིའོ། །
རྐང་བརྗེ,བདེ་ཐང་གི་མིའི་ལུས་ནས་ནད་པའི་ཁྲག་རྩི་དང་རིགས་མཐུན་པའི་ལྷ་བའི་ཁྲག་རྩི་བཞིབས་ནས་ལས་སྣོན་ཁྱད་པར་བ་བྱས་རྗེས་ནད་པའི་སྡོད་རྩའམ་ལྷ་བ་བརྒྱུད་ནས་ལུས་ལ་འདྲེན་པའི་སྨན་བཅོས་བྱེད་ཐབས་ཤིག་གོ །
རྐང་བསྐོར་འཕྲུལ་རྟ,ཤེད་འཕྲུལ་ཆུང་ངུ་ཅན་གྱི་ལྕགས་རྟ་སྟེ། རྐང་བས་བསྐྲོར་ཆོག་ལ་འཕྲུལ་འཁོར་གྱི་སྣུམ་ཤུགས་ཀྱིས་ལྕགས་རྟ་སྐོར་བའི་གྲོགས་བྱེད་པ་ཞིག་གོ །
རྐང་བསྡུ,ཁེ་ལས་ཀྱིས་སྤྱི་གཉེར་རྩ་འཛུགས་ཀྱི་རྣམ་པ་ལ་བརྟེན་ནས་རྐང་དངུལ་སྡུད་པའོ། །
རྐང་མར,ལུས་ཟུངས་ཀྱི་བྱེ་བྲག་སྟེ། ལྷུ་རུས་སོགས་ཀྱི་ཁོང་གི་སྟོང་ཆར་ཆགས་པའི་སྣུམ་ཞག་གོ །
རྐང་མི,རྐང་འཛིན་ཉོ་འཚོང་ལ་ཞུགས་པའི་སྒེར་གྱིས་མ་དངུལ་གཏོང་མཁན་ནོ། །
རྐང་ཚད,རྐང་མར་དང་ལྷ་བ་སོགས་ལ་བབས་པའི་ཚད་པའི་ནད་ཅིག་གོ །
རྐང་ཚབ,རྐང་པའི་ཚབ་ཏུ་བཟོས་པའི་རྐང་པ་རྫུན་མའོ། །
རྐང་ཞུགས,མ་རྩའི་རྐང་དངུལ་འཇོག་པའི་ནང་དུ་ཞུགས་པའོ། །
རྐང་འཁོར་རྩལ་རྩེད,རྐང་འཁོར་སོགས་བཞོན་ནས་རྒྱུག་ཞོར་དུ་ལུས་ཀྱི་སྟངས་སྟབས་སྣ་ཚོགས་བསྒྱུར་ཏེ་མཉེན་རྩལ་སྟོན་པའི་རྩལ་རྩེད་ཅིག་གོ །
རྐང་འཁྲུད་ཕྱེ་མ,སྨན་གྱི་ནུས་པ་ཡོད་པའི་རྐང་པ་འཁྲུད་བྱེད་ཀྱི་ཕྱེ་མ་ཞིག་གོ །
རྐང་འཛིན་ཁྲོམ་འགྲེམ,རྐང་འཛིན་ཁྲོམ་རར་དངོས་སུ་འགྲེམ་སྤེལ་བྱས་པའོ། །
རྐང་འཛིན་ཉོ་ཚོང༌,རྐང་འཛིན་ཉོ་འཚོང་གི་བྱ་བ་སྒྲུབ་པའོ། །
རྐང་འཛིན་ཉོ་འཚོང༌,གྲངས་འབོར་ཆེ་ཙམ་གྱི་རྐང་འཛིན་དང་དུས་ཟོང་ཉོ་འཚོང་བྱེད་པའོ། །
རྐང་འཛུགས་ས,རང་ཉིད་འཚོ་གནས་བྱེད་པ་དང་བདག་གིར་བཟུང་བའི་ས་ཆའོ། །
རྐང་ཤིང་རྩེད་མོ,ཤིང་རྐང་རིང་པཽའི་སྟེང་ནས་འགྲོ་བའི་དམངས་ཁྲོད་རྩེད་མོ་ཞིག་གོ །
རྐང་ཤུབས། འབོབ,རྐང་པར་གྱོན་རྒྱུའི་བལ་སྐུད་དང་རས་སྐུད་སོགས་ཀྱིས་བསླས་པའི་འབོབ་ཀྱི་རིགས་སོ། །
རྐང་སྐལ,༡ རྐང་སྐལ་སྤྱི་གཉེར་ཁང་ངམ་མཉམ་གཉེར་ཁེ་ལས་ཀྱི་མ་རྩའི་རྩི་གཞི་དང༌། ༢ འཛད་སྤྱོད་མཉམ་ལས་སུ་བཏང་བའི་མ་དངུལ་གྱི་རྩི་གཞིའོ། །
རྐང་སྐལ་འཛིན་ཡིག། རྐང་འཛིན,རྐང་སྐལ་སྤྱི་གཉེར་ཁང་གིས་ས་རྐང་བདག་ལ་སྤྲད་པའི་རྐང་སྐལ་མཚོན་བྱེད་ཀྱི་དཔང་འཛིན་ནོ། །
རྐང་སྐལ་ལམ་ལུགས,མ་རྩ་བསྡུ་རུབ་ལ་བརྟེན་ནས་ཁེ་ལས་སྒྲིགས་འཛུགས་བྱེད་པའི་རྣམ་པ་ཞིག་སྟེ། རྐང་བདག་དག་གིས་མ་རྐང་བསྡུས་ནས་ཁེ་ལས་གཉེར་སྐྱོང་དང༌། ཁེ་གྱོང་རང་འཁུར་བྱེད་པའི་ལམ་ལུགས་ཤིག་གོ །
རྐང་སྒོག,རྐང་པས་གནོན་རྒྱུའི་འཁོར་སྒོག་གོ །
རྐང་སྟེགས,འཕྲུལ་རྟ་སོགས་ཀྱི་རྐང་པ་རྟེན་སའི་སྟེགས་བུའོ། །
རྐང་སྤོལ། རྐང་གྲུག,༡ རྡོག་ཐོས་འཕེན་པ་དང་བསྒྲིལ་ཏེ་རྩེ་བའི་འགྱིག་གི་ནང་ངོས་དང་ཀོ་བས་ཕྱི་ཤུན་བྱས་པའི་གྲུ་གུ་ཞིག་དང༌། ༢ གྲུ་གུ་དེ་རྩེ་བའི་ལུས་རྩལ་ལོ། །
རྐན,༡ ཁའི་ནང་ངོས་སྟེང་ཕྱོགས་སྔོན་གྱི་ཆ་ཅུང་སྲ་ཞིང་རྐན་རིས་བབས་པ་ཕྱི་མའི་ཆ་ནེམ་ཞིང་སྣག་པ་ཞིག་དང༌། ༢ ལྷུ་ལུས་སྲོག་ཆགས་ཀྱི་ཟས་ལེན་བྱེད་རྐན་དང་ཆ་འདྲ་བ་ཞིག་གོ །
རྐུན་འགོག་མ་ལག,རྐུན་མ་འགོག་པའི་ར་བ་དང་ཉེན་བརྡ་གཏོང་བྱེད་ཀྱི་མ་ལག་གོ །
རྐུབ་སྟེགས་ཟླུམ་པོ,འཕོངས་སྟེགས་ངོས་ཟླུམ་པོ་ཅན་ནོ། །
རྐུབ་སྟེགས། འཕོངས་སྟེགས,རྐུབ་བམ་འཕོངས་བརྟེན་ནས་སྡོད་སའི་ཤིང་སོགས་ཀྱིས་བྱས་པའི་སྟེགས་བུའོ། །
རྐུབ་སྟེགས། འཕོངས་སྟེགས། འདུག་སྟེགས,འདུག་པའི་ཚེ་འཕོངས་གཞག་སའི་སྟེགས་བུ་རྐང་བ་ཅན་ནོ། །
རྐོ་གྲི་ཟུར་གསུམ,ཤིང་ལེབ་སོགས་ཀྱི་ངོས་སུ་གཟུགས་རིས་རྐོ་བྱེད་རྩེ་མོ་ཟུར་གསུམ་ཅན་གྱི་གྲིའུ་ཞིག་གོ །
རྐྱང༌,རི་དྭགས་ཀྱི་རིགས་སུ་གྱུར་པའི་འོ་འཐུང་སྲོག་ཆགས་ཤིག་སྟེ། ལུས་བོངས་ཆེ་ཞིང་དབྱིབས་བོང་བུ་དང་འདྲ་ལ་རྨིག་པ་ཟླུམ་པོ་ཅན་སྤུ་ཁ་རྒྱབ་གཞུང་དམར་སེར་དང་ཨོག་བཞི་དཀར་ལ་རང་བཞིན་མི་བསྲུན་པ་ཞིག་གོ །
རྐྱང་ཁྲ། རྟ་སྲེ,རི་དྭགས་རྐྱང་གི་རིགས་ཏེ། ཤལ་རིས་དཀར་ནག་སྤེལ་མས་ལུས་ཡོངས་སུ་གང་ཞིང་རྣ་ཚོར་ཤིན་ཏུ་སྐྱེན་པ་ཞིག་གོ །
རྐྱང་གྲུབ་དྭངས་རྫས,རྡུལ་ཕྲན་རྣམས་གཅིག་གྱུར་གྱི་ཆོས་ཉིད་ལྟར་བསྒྲིགས་ནས་ཆགས་པའི་ཤེལ་གཟུགས་སོ། །
རྐྱང་བྲོ། ཁེར་བྲོ,མི་གཅིག་ཁོ་ནས་འཁྲབ་པའི་བྲོ་གར་ཞིག་གོ །
རྐྱང་མལ། ཁེར་མལ,མི་གཅིག་ཉལ་སའི་མལ་ཁྲིའོ། །
རྐྱང་མིག,ལྷུ་ཚིགས་ཅན་གྱི་སྲོག་ཆགས་ལ་ལར་ཤེལ་ལྟར་དྭངས་པའི་མིག་གཅིག་མ་གཏོགས་མེད་ལ། དེས་འོད་ཀྱི་དྲག་ཞན་ཙམ་ཚོར་ཐུབ་པ་ལས་ཁ་དོག་གི་དབྱེ་བ་འབྱེད་མི་ཐུབ་པར་བཤད་དོ། །
རྐྱང་འཕལ་བསྟར་འཁོར,འདེགས་བྱེད་ཀྱི་ཀ་བ་རྣམས་ཀྱི་རྩེར་ལྕགས་ལམ་མམ་འཕལ་ལམ་ཁེར་རྐྱང་བཟོས་པར་བགྲོད་པའི་རྩེད་འཆམ་བསྟར་འཁོར་རོ། །
རྐྱང་འཕལ་རྐང་འཁོར,འདེགས་བྱེད་ཀྱི་ཀ་བ་རྣམས་ཀྱི་རྩེར་འཕལ་ལམ་ཁེར་རྐྱ་བཟོས་པར་བགྲོད་པའི་རྩེད་འཆམ་རྐང་འཁོར་རོ། །
རྐྱང་ལམ་འཛིན་ཡིག,གནམ་གྲུ་སོགས་ཕར་ལམ་མམ་ཚུར་ལམ་གང་རུང་གཅིག་གི་འཛིན་ཡིག་གོ །
རྐྱང་ཤེལ་ལྡོག་འཕྲོ་པར་ཆས,ལེན་ཤེལ་གཅིག་ཡོད་ཅིང་འོད་ལྡོག་སྟེ་འཕྲོས་ནས་པར་ལེན་པར་བྱེད་པའི་པར་ཆས་སོ། །
རྐྱང་སུག་སྲོག་ཆགས,སྒལ་ཚིགས་མེད་པའི་སྲོག་ཆགས་ཀྱི་དབྱེ་བའི་རྣམ་གྲངས་ཤིག་སྟཻ། སྤྱིར་བཏང་རེག་རྭ་དང་བགྲོད་བྱེད་ཀྱི་རྐང་ལག་ཙམ་ཡོད་ལ་དེའི་སུག་པ་ཆ་དང་པོ་ནི་མཆུ་ཡིན་པའི་རིགས། དཔེར་ན། འབུ་རྐང་བརྒྱ་པ་ལྟ་བུའོ། །
རྐྱང་སྒྲ,འདར་ཚད་གཅིག་ལས་མེད་པའི་སྒྲ་སྟེ། དབྱངས་ཚེབ་ལས་བྱུང་བའི་སྒྲ་ལྟ་བུའོ། །
རྐྱལ་གོས,ཆུར་རྐྱལ་བའི་སྐབས་སུ་གྱོན་པར་བྱ་བའི་གོས་སོ། །
རྐྱལ་གྲུ,དབུགས་རྐྱལ་ལས་གྲུབ་པའི་མགྱོགས་གྲུ་ཞིག་གོ །
རྐྱལ་དོར། ཆུ་དོར,ཆུ་ལ་རྐྱལ་བའི་ཚེ་གོན་རྒྱུའི་དོར་མ་ཐུང་ངུ་ཞིག་གོ །
རྐྱལ་བ་ཆུ་ཐུབ,སྔོ་ལྡུམ་སྲད་མའི་རིགས་སྡོང་བུ་ལྗང་དཀར་སྤུ་ཅན་ལོ་མ་སྒོར་ཆུང་ཆ་སྐྱེས་མེ་ཏོག་འདབ་གཉིས་མ་སྨུག་པོ་འཆར་བ་ཞིག་ཡིན་ལ། མེ་ཏོག་གི་ཁ་དོག་སོགས་ཀྱི་དབང་གིས་དབྱེ་བ་མང་ཙམ་སྣང་ངོ༌། །
རྐྱལ་རྫིང༌,ཆུ་རྐྱལ་བྱ་སའི་རྫིང་བུའོ། །
རྐྱལ་ལམ་འབྱེད་ཐག,ཆུ་རྐྱལ་འགྲན་སྐབས་ལུས་རྩལ་པ་སོ་སོའི་རྐྱལ་ལམ་བར་མཚམས་འབྱེད་བྱེད་ཀྱི་ཐག་པའོ། །
རྐྱལ་ལམ,ཆུ་རྐྱལ་འགྲན་སྐབས་ལུས་རྩལ་པ་སོ་སོ་རྐྱལ་ནས་འགྲོ་བའི་ལམ་མོ། །
རྐྱལ་ཤེལ,ཆུ་ལ་རྐྱལ་སྐབས་གྱོན་པར་བྱ་བའི་མིག་ཤེལ་ཞིག་གོ །
རྐྱེན་བསླངས་དྲན་ཚོར,མི་དང་སྲོག་ཆགས་རྣམས་ལ་ཁོར་ཡུག་གི་རྐྱེན་གྱིས་བསླངས་པའི་དྲན་ཚོར་ཏེ། སྤྱིར་བཏང་དྲིལ་སྒྲས་ཁྱི་ལ་འགྲམ་ཆུ་སློང་མི་སྲིད་མོད། གལ་ཏེ་རྟག་པར་དྲིལ་སྒྲ་བསྒྲགས་རྗེས་ཁྱི་ལ་ལྟོ་བྱིན་པ་ཡིན་ན་ནམ་ཞིག་ཁྱིས་ཀྱང་སྒྲ་དེ་ཐོས་མ་ཐག་ལྟོ་བཟའ་འདོད་ཀྱིས་འགྲམ་ཆུ་ལྡང་འོང་པའི་སྣང་ཚུལ་དེ་ལྟ་བུའོ། །
རྐྱོང་སྐུམ་ཁྱམས་ལམ,གནམ་གྲུ་འབབ་ཐང་གི་ཐོག་ཁང་ནས་ཐད་ཀར་གནམ་གྲུའི་ནང་དུ་བགྲོད་བྱེད་ལྕགས་སོགས་ལས་གྲུབ་ཅིང་རྐྱོང་སྐུམ་ཅི་དགར་བྱ་ཆོག་པའི་ཁང་པའི་བར་ཁྱམས་ལྟ་བུའི་ཟམ་ལམ་ཞིག་གོ །
རྐྱོང་སྐུམ་སྐས,རྐྱོང་སྐུམ་བྱེད་ཆོག་པའི་སྐས་ཀ་སྟབས་བདེ་ཞིག་གོ །
རྒ་བ,དར་མའི་དུས་ནས་ལུས་ཟུངས་རིམ་གྱིས་འགྲིབ་སྟེ་རྒན་པའི་གནས་སྐབས་སུ་གྱུར་པ་དང་ཤེས་རིག་སོགས་ཞན་པར་གྱུར་པའོ། །
རྒང༌,འོ་འཐུང་སྲོག་ཆགས་ཤིག་སྟེ་མགོ་བོ་ཆུང་ལ་སུག་བཞི་ཐུང་ངུ༌། ལུས་ཡོངས་སུ་ཐུང་ཞིང་རྣོ་བའི་རྒང་ཐུར་གྱིས་ཁེངས་ཤིང་འདྲོག་ཚེ་ལུས་པོ་འགྲིལ་ནས་གྲུ་གུ་ལྟ་བུར་འགྱུར་ལ་མཚན་མོ་རྒྱུ་ཞིང་བྱི་བ་དང་འབུ་སྲིན་སོགས་ཟན་དུ་བྱེད་པ་ཞིག་གོ །
རྒན་གསོ,རྒན་པའམ་བགྲེས་པོ་དག་ལ་གསོ་སྙོར་དང་ཞབས་ཞུ་བྱེད་པའོ། །
རྒན་བཀུར་ཁང༌,ལྟ་སྐྱོང་བྱེད་མཁན་མེད་པའི་རྒན་རྒོན་ཉར་གསོ་བྱེད་སའི་སྤྱི་ཕན་ལས་ཁུངས་དང༌། རྒན་རྒོན་གྱི་ཚེ་མཇུག་བདེ་བར་བསྐྱལ་རོགས་བྱེད་ཆེད་བཙུགས་པའི་སྤྱི་ཚོགས་ཀྱི་ཞབས་ཞུའི་ལས་ཁུངས་ལའང་བྱའོ། །
རྒས་འགྲིབ་མིག,ལོ་རྒས་ནས་མིག་དབང་གི་ནུས་པ་ཞན་པར་གྱུར་ཏེ་ཉེ་སའི་དངོས་པོ་ཕྲ་མོའི་རིགས་གསལ་བོར་མི་མཐོང་བའོ། །
རྒུད་སྐྱོབ་དངུལ། རོགས་དངུལ,གནོད་འཚེ་ཐེབས་ཁུལ་ལམ་འཚོ་བར་དཀའ་ངལ་ཡོད་མཁན་ལ་རོགས་སྐྱོར་བྱེད་པའི་ཆེད་བཀོལ་དངུལ་ལོ། །
རྒུན་ཆང༌,རྒུན་འབྲུམ་བསྙལ་ནས་ཕབ་པའི་ཆང་ངོ༌། །
རྒུན་དཀར་ཆང༌,རྒུན་འབྲུམ་དཀར་པོ་ལས་བཟོས་པའི་ཆང་ངོ༌། །
རྒུན་དམར་ཆང༌,རྒུན་འབྲུམ་དམར་པོ་བསྙལ་པའི་ཆང་ཞིག་གོ །
རྒུན་མངར,རང་བྱུང་ཁམས་སུ་ཁྱབ་ཆེ་ཤོས་ཀྱི་མངར་ཆ་ཞིག་སྟེ་སེམས་ཅན་རྣམས་ཀྱི་ལུས་ཕུང་ནང་གི་ནུས་ཚད་ཀྱི་འབྱུང་ཁུངས་གཙོ་བོ་ཞིག་གོ །
རྒུན་འབྲུམ,ཤོན་ལྷུང་འཁྲི་ཤིང་རིགས་ཏེ། ལོ་མ་སྦར་དབྱིབས༌། མེ་ཏོག་ལྗང་སེར་ཆུང་ངུ༌། འཆར་བ་ཞིག་ལས་སྐྱེས་པའི་འབྲས་བུ་ཟླུམ་སྒོང་ངམ་འཇོང་པོ། སྨིན་ཚེ་ཁ་དོག་རྒྱ་སྨུག་ཏུ་འགྲོ་བ། སིལ་གཤེར་ཆེ་བ། རོ་མངར་ཞིང་ཅུང་སྐྱུར་བའི་རྒྱུན་མཐོང་གི་སིལ་ཏོག་ཅིག་གོ །
རྒོད་མ་འུག,སྒྲོ་མདོག་ཁམ་སྨུག་སྟེང་ལ་སེར་ཐིག་ཡོད་པ། མཇུག་སྒྲོ་སྨུག་ནག་རྐང་སུག་དཀར་བ། མགོ་ན་རྭ་ལྟ་སྤུ་མེད་ཅིང་གདོང་སྤུ་གཟེངས་པ། ཨ་བྲ་དང་རི་བོང་སོགས་བཟའ་བའི་འདབ་ཆགས་ཀྱི་རིགས་ཤིག་གོ །
རྒོད་མ,རྟའི་རིགས་ཀྱི་ཤེད་བྱེ་བའི་མོ་ཕྱུགས་ཏེ་རྟེའུ་བཙའ་བར་རུང་བའི་ལོ་ཚོད་ཅན་ནོ། །
རྒོལ་རླབས,མི་མང་པོས་དམིགས་ཡུལ་ངེས་ཅན་ཞིག་གི་ཆེད་དུ་རྒོལ་བ་བྱེད་པའི་ཚོགས་པའི་བྱ་སྤྱོད་དེ་རླབས་དང་འདྲ་བའི་ཆ་ནས་དཔེ་རུ་བྱས་པའོ། །
རྒྱ་ཁུར,སྔོ་ལྡུམ་རིགས་ཁུར་མོང་གི་ནང་གསེས་གཞུང་རྟ་ཆིག་སྐྱེས་ཕྲ་ལྡེམ་ཁོག་སྟོང་ལོ་མ་འཇོང་པོ་སྒྲོ་དབྱིབས་ས་འབྱར་མ་མེ་ཏོག་མགོ་འབྲེལ་སེར་པོ་འདབ་མ་ཕྲ་ལ་རིང་བ་མདངས་ཤིན་ཏུ་གསལ་བ་སྡོང་བུ་བཅད་ན་འོ་མ་འབབ་པ་ཞིག་གོ །
རྒྱ་ཁྱོན། གཞི་ངོས,ཕྱ་ལེ་བ་དང་ཕྱ་ལེ་བ་མ་ཡིན་པའི་ངོས་ཀྱི་རྒྱ་ཁྱོན་ནོ། །
རྒྱ་གྲམ་དམར་པོའི་ཚོགས་པ,རྒྱལ་སྤྱིའི་རང་འདུན་དབུལ་སྐྱོབ་ཀྱི་ཚོགས་པ་ཞིག་སྟེ། དམག་འཁྲུག་གི་སྐབས་ཀྱི་རྨས་མ་དང་མི་སེར་སྐྱོབ་པ་དང་རང་བྱུང་གི་གནོད་འཚེ་བྱུང་སྐབས་ཀྱི་མི་རྣམས་ལ་རོགས་སྐྱོར་བྱེད་པ་དང༌། སྤྱི་ཚོགས་རྒུད་སྐྱོབ་དང་སྤྱི་ཚོགས་འཚོ་ཕན་སོགས་ཀྱི་བྱ་བ་སྒྲུབ་པ་ཞིག་གོ །
རྒྱ་གྲམ་སྐོར་མདའ,སྣུམ་འཁོར་གྱི་འཕང་ལོ་སྔ་ཕྱི་རྣམས་སྐོར་བར་བྱེད་པའི་རྒྱ་གྲམ་གྱི་དབྱིབས་སུ་བསྣོལ་བའི་འཁོར་མདའ་ཞིག་གོ །
རྒྱ་གྲམ་སྔོན་པོ,སྲོག་ཆགས་ཀྱི་སྨན་བཅོས་དང་བདེ་སྲུང་ལས་རིགས་ཀྱི་རྒྱལ་སྤྱིའི་གཅིག་གྱུར་མཚོན་རྟགས་སོ། །
རྒྱ་གླིང༌,པར་སིག་དང་ཨ་རབ་ནས་དར་བའི་ཤིང་གླིང་བུ་ག་བརྒྱད་ཅན་ཞིག་གོ །
རྒྱ་ཐང༌,ལྗོན་ཆེན་གྱི་རིགས། སྡོང་རྐང་རིང་ལ་དྲང་བ། མེ་ཏོག་རྐྱང་བ། འབྲས་བུ་སྒོང་དབྱིབས་ཅན་གྱི་ལྗོན་ཤིང་སྐྱེ་དབྱིབས་མཛེས་ལ་སྟོན་དུས་ལོ་མ་དམར་སེར་བཀྲག་མདངས་ཅན་ཡོད་པ་སྟེ། མིང་དུ་གྲགས་པའི་སྤྱན་གཟིགས་ལྗོན་པ་ཞིག་གོ །
རྒྱ་དཔངས་སྨི,ཆུ་ཞེང་དཔངས་གསུམ་གྱི་རྩི་གཞི་སྨི་རུ་བྱས་པའི་བོངས་ཚད་འཇལ་བྱེད་ཅིག་སྟེ། མཚོན་བྱེད་ཀྱི་རྟགས་འདི(m³)ཡིན་ནོ། །
རྒྱ་བསྐྱེད,རྣམ་པ་དང་ཁྱབ་ཁོངས་སོགས་སྔོན་གྱི་ཚད་ལས་རྒྱ་དང་གཞི་ཁྱོན་ཆེ་རུ་བསྐྱེད་པའོ། །
རྒྱ་བསྐྱེད། བསྐྱེད་པ,ལམ་ཞེང་དང་འཛུགས་བསྐྲུན་སོགས་ཀྱི་རྣམ་པ་རྒྱ་ཇེ་ཆེར་བསྐྱེད་པའོ། །
རྒྱ་བྱ,རྒྱ་ནག་གི་གནའ་བོའི་ངག་རྒྱུན་ལས་བྱུང་བའི་བྱ་བརྒྱའི་དབང་པོར་གྲགས་པའི་འདབ་ཆགས་ཤིག་སྟེ། སྒྲོ་སྤུ་མཛེས་ཤིང་སྡུག་པས་རྒྱུན་དུ་བཀྲ་ཤིས་པའི་མཚོན་རྟགས་སུ་བྱེད་པ་ཞིག་གོ །
རྒྱ་མཚོའི་ཁུག་རྟ,རྒྱ་མཚོའི་འགྲམ་དུ་གནས་པའི་ཁུག་རྟའི་རིགས་ཤིག་གོ །
རྒྱ་མཚོའི་གྲུ་ཁ,རྒྱ་མཚོའི་འགྲམ་གྱི་གཟིངས་བརྟེན་སའམ་གྲུ་འགྲོ་འོང་བྱ་བའི་ས་ཚིགས་སོ། །
རྒྱ་མཚོའི་ཆུ་སྔོ། མཚོ་བལ,རྒྱ་མཚོར་ཆགས་པའི་ཆུ་སྔོའི་རིགས་ཀྱི་སྤྱི་མིང་ངོ༌། །
རྒྱ་མཚོའི་རུས་སྦལ,གོག་འགྲོས་སྲོག་ཆགས་ཀྱི་རིགས་ཏེ། ཕྱི་དབྱིབས་སྤྱིར་བཏང་གི་རུས་སྦལ་དང་འདྲ་བ། ལུས་བོངས་ཆེ་ཞིང་ཁ་དོག་རག་སྨུག ཆེ་བ་ན་སྨི་གཅིག་ལྷག་ཡོད་ལ་ཉ་སོགས་ཟས་སུ་ཟ་བ། རྒྱ་མཚོའི་ནང་དུ་གནས་ཤིང་འཚོ་བ་ཞིག་གོ །
རྒྱང་བསྒྲག་ཟློས་གར,རྒྱང་དུ་བསྒྲག་པར་བྱ་བའི་ངག་འཁྲབ་ཟློས་གར་ཞིག་གོ །
རྒྱང་བསྒྲག་སྒྲུང་གཏམ་ལེ་ཚན,རྒྱང་དུ་བསྒྲག་པར་བྱ་བའི་སྒྲུང་གཏམ་གྱི་ལེ་ཚན་ནོ། །
རྒྱང་བསྟེན་སློབ་གསོ། རྒྱང་སློབ,དྲ་བའི་ལག་རྩལ་དང་ཨང་ཀིའི་མང་འཕྲིན་དང་རྩིས་འཕྲུལ་ལ་བརྟེན་ནས་ཡུལ་ཐག་རིང་པོ་ནས་བསྟེན་དུ་རུང་བའི་སློབ་གསོའོ། །
རྒྱང་མཆོང༌,རྒྱང་རིང་དུ་མཆོང་བའི་ལུས་རྩལ་ལོ། །
རྒྱང་མྱུལ་གློག་སྒྲོན,རྒྱང་ཐག་རིང་པོའི་དམིགས་འབེན་གསལ་བར་བྱེད་པའི་གློག་སྒྲོན་ཞིག་གོ །
རྒྱང་ཚོར,དམིགས་པའི་དངོས་པོར་དངོས་སུ་རེག་ཐུག་མ་བྱས་པར་རྒྱང་རིང་ནས་དེའི་ངོ་བོ་དང་རྣམ་པ་འགྱུར་ལྡོག་སོགས་ཤེས་ཚོར་ཐུབ་པའི་ཕྱོགས་བསྡུས་ལག་རྩལ་ཞིག་གོ །
རྒྱང་འགྲིབ་མིག,མིག་གི་མཐོང་ཤུགས་ཉམས་ཏེ་ཉེ་ས་མཐོང་ལ་རིང་ས་མི་མཐོང་བ་ཞིག་གོ །
རྒྱང་འཕུར་གནམ་གྲུ,རྒྱང་ཐག་རིང་པོར་འཕུར་ཞིང་བསྐྱོད་ཐུབ་པའི་གནམ་གྲུུ་ཞིག་གོ །
རྒྱང་རིང༌,ལམ་ཐག་གམ་བར་ཐག་རྒྱང་རིང་པོའོ། །
རྒྱང་རིང༌,རྒྱང་ཐག་རིང་པོའོ། །
རྒྱང་རིང་ཁ་པར,རྒྱང་རིང་པོར་གཏོང་བའམ་གྲོང་ཁྱེར་དང་ས་ཁྱོན་ངེས་ཅན་ཞིག་ལས་བརྒལ་ཏེ་གཏོང་བའི་ཁ་པར་རོ། །
རྒྱང་རིང་ཚོད་འཛིན། རྒྱང་འཛིན,༡ འཕྲུལ་ཆས་ལ་རྒྱང་རིང་ནས་ཚོད་འཛིན་བྱེད་ནུས་པའི་ཡོ་བྱད་ཅིག་སྟེ། དེ་ལ་སྐུད་ལྡན་དང་སྐུད་མེད་རིགས་གཉིས་སུ་ཡོད་པ་དང༌། ༢ ཐོན་སྐྱེད་སོགས་ལ་རྒྱང་རིང་པོ་ནས་བཀོད་འདོམས་བྱེད་པའི་དཔེར་བྱེད་དོ། །
རྒྱང་ལྟ་སྟེགས,རྒྱང་རིང་ལ་བལྟ་སའི་སྟེགས་བུའོ། །
རྒྱང་ཤེལ,རྒྱང་རིང་པོ་མཐོང་བྱེད་ཀྱི་འོད་རིག་ཡོ་བྱད་ཅིག་གོ །
རྒྱང་སྐྱོད་རེས་གཟིངས,རྒྱང་ཐག་རིང་པོར་རེས་མོས་སུ་སྐྱོད་པའི་གྲུ་གཟིངས་ཤིག་གོ །
རྒྱང་སྒྲོག་ཁང༌། བཤད་གཏོང་ཁང༌,གསར་འགྱུར་སོགས་སྒྲོག་སའི་ཁང་པའོ། །
རྒྱང་སྒྲོག་ཐད་གཏོང་ཁང༌,སྔོན་ནས་སྒྲ་ཕབ་པ་སོགས་ཀྱི་གྲ་སྒྲིག་མེད་པར་དུས་ཐོག་གམ་ངོས་ཐོག་ནས་ཐད་ཀར་གཏང་བར་བྱ་སའི་ཁང་པའོ། །
རྒྱང་སྒྲོག་པ,སྐུད་བཅས་སྐུད་མེད་གཉིས་ཀྱི་ལམ་བརྒྱུད་ནས་ལེ་ཚན་རྒྱང་སྒྲོག་བྱེད་མཁན་གྱི་མིའོ། །
རྒྱང་སྒྲོག་པ,རྒྱང་སྒྲོག་རླུང་འཕྲིན་དང་བརྙན་འཕྲིན་ཁང་གི་སྐུད་ཡོད་སྐུད་མེད་ཀྱི་གློག་རླབས་ལ་བརྟེན་ནས་ལེ་ཚན་སྒྲོག་པ་དང༌། གསར་འགྱུར་ཁྱབ་སྒྲོག་དང་ལུས་རྩལ་འགྲན་སྡུར་སོགས་སྐབས་ཀྱི་སྐད་སྒྲོག་པ་པོའོ། །
རྒྱང་སྒྲོག་བགྲོ་གླེང༌,རྒྱང་སྒྲོག་ལ་བརྟེན་ནས་ཕན་ཚུན་ལ་བགྲོ་གླེང་བྱེད་པའོ། །
རྒྱང་སྒྲོག་བརྙན་འཕྲིན,སྐད་ཁོ་ན་ལས་གཟུགས་བརྙན་འཆར་རྒྱུ་མེད་པའི་རྒྱང་སྒྲོག་དང་སྒྲ་གཟུགས་གཉིས་ཀ་ཡོད་པའི་བརྙན་འཕྲིན་གྱི་སྤྱི་མིང་ངོ༌། །
རྒྱ་མཚོའི་སྙོམས་ངོས,རྒྱ་མཚོའི་ཆུ་གནས་ལ་ཡུན་རིང་པོར་ཚད་ལེན་བརྟག་དཔྱད་བྱས་ནས་གཏན་ལ་ཕབ་པའི་ཆུ་མཚམས་ཀྱི་ཆ་སྙོམས་གནས་ཀྱི་མིང་སྟེ། དེ་ནི་ཡར་ལ་སྐམ་སའི་འཕགས་ཚད་དང་མར་ལ་ཆུའི་ཟབ་ཚད་འཇལ་བྱེད་ཀྱི་མགོ་འཛུགས་ས་ཡིན་ནོ། །
རྒྱ་མེན,སྔོ་ལྡུམ་གྱི་རིགས་ཏེ། ལོ་མ་ཟླུམ་ལ་རིང་བ། མེ་ཏོག་དམར་པོ་དང་སྨུག་པོ་དང་དཀར་པོ་ཆེ་ལ་བཀྲག་མདངས་གསལ་བ་འཆར་བ། འབྲས་བུ་ཟླུམ་པོ་ལ་གཤེར་དཀར་འོ་མ་ལྟ་བུ་འབྱུང་བ་དུད་ནག་གམ་ཉལ་དུད་ཀྱི་རྒྱུར་བྱེད་པ་ཞིག་གོ །
རྒྱ་ཚད,དངོས་པོའི་འདར་བ་དང་འགུལ་བ་སོགས་ཀྱི་རྒྱའམ་ཞེང་གི་ཚད་དང༌། དངོས་པོའི་འགྱུར་ལྡོག་ཆེ་ཆུང་གི་ཚད་དོ། །
རྒྱ་འགྲིག,འགྲིག་གདན་གྲུ་བཞི་མིག་མང་གི་རིས་བཏབ་པ་རང་ས་དང་གཞན་སའི་ཁག་གཉིས་སུ་བགོས་ཤིང་ཕྱོགས་གཉིས་སོ་སོར་འགྲིག་རྡེའུ་སྒོར་མོ་བཅུ་དྲུག་རེ་ཡོད་པའི་སྟེང་དུ་དཔོན་བློན་རྟ་གླང་དམག་མི་སོགས་ཀྱི་ཡི་གེ་བརྐོས་ཤིང་ཕན་ཚུན་གྱི་རྒྱལ་ཕམ་རྩོད་པའི་རྒྱ་ནག་གི་འགྲིག་གི་རིགས་ཤིག་གོ །
རྒྱ་འགྲོལ། གསང་བརྟོལ,༡ རྩིས་འཕྲུལ་གྱི་བཀོལ་སྤྱོད་མ་ལག་གམ་ཡིག་ཆ་སྲུང་བྱེད་ཀྱི་གསང་ཨང་ངམ་རྒྱ་ཅན་གྱི་དངོས་པོའི་གསང་ཨང་བརྟོལ་བའམ་བཀྲོལ་བ་དང༌། ༢ ཡིག་ཆ་སོགས་ཀྱི་གསང་རྒྱ་བཀྲོལ་ནས་གཞན་ལ་བསྒྲགས་པ་དང༌། ༣ དོན་གང་རུང་གཤིས་ཕྱིན་པར་རྟོགས་པའོ། །
རྒྱ་འདེབས་སྙི་ཆས,གསང་བའི་ཨང་གྲངས་ཀྱི་རྒྱ་འདེབས་བྱེད་ཀྱི་སྙི་ཆས་སོ། །
རྒྱ་རྡོ,རྡོ་དང་ལྕགས་རིགས་སོགས་ལས་བྱས་པའི་རྒྱ་མའི་ལྕི་ཡང་གི་ཚད་འཛིན་བྱེད་ཅིག་གོ །
རྒྱ་རྩིས། ཞིང་རྩིས,རྒྱ་ནག་ཏུ་དར་བའི་རྒྱ་རྩིས་དང་ཞིང་ལས་ལ་ཉེ་བར་མཁོ་བས་ཞིང་རྩིས་ཞེས་ཀྱང་བྱ་སྟེ། ཟླ་བཤོལ་མེད་པའི་ལོ་གཅིག་ལ་ཉི་མ ༣༥༤ འམ ༣༥༥ དང༌། ཟླ་བཤོལ་ཡོད་པའི་ལོ་གཅིག་ལ་ཉི་མ ༣༨༣ མམ ༣༨༤ ཡོད་ཅིང་ཟླ་བའི་འཕེལ་འགྲིབ་དང་མཐུན་པར་ཟླ་ཆེན་ལ་ཉིན ༣༠ དང་ཟླ་ཆུང་ལ ༢༩ ཡོད། ཉི་མའི་གནས་ལ་ལྟོས་ཏེ་ལོ་གཅིག་ལ་དུས་གཟེར་ཉེར་བཞིར་ཕྱེས་པ་ཞིག་གོ །
རྒྱ་ལུགས་གསོ་རིག,རྒྱ་ནག་ལུགས་ཀྱི་སྲོལ་རྒྱུན་གསོ་རིག་གོ །
རྒྱ་ལུགས་སྨན་པ,རྒྱ་ལུགས་གསོ་རིག་གིས་བརྟག་བཅོས་བྱེད་པའི་སྨན་པའོ། །
རྒྱ་ལྕང༌,ཤིང་ཆེན་གྱི་རིགས། ཡལ་འདབ་ལྗང་སེར་ཕྲ་ལ་རིང་བ་ཐུར་དུ་འཕྱང་བ། མེ་ཏོག་དཔྱིད་དུས་བཞད་པ་ཞིག་གོ །
རྒྱ་ཤུག། འབྲ་གོ་དམར་པོ,འབྲ་སྡོང་ལས་བྱུང་བའི་འབྲས་བུའོ། །
རྒྱ་སལ་མེ་ཏོག,རྟག་ལྗང་ཤིང་ཕྲན་གྱི་རིགས། སྡོང་བུ་ཚེར་མ་ཅན། ལོ་མ་སྒྲོ་དབྱིབས་བསྐྱར་མ། མེ་ཏོག་ཁ་དོག་དམར་པོ་དང་སྨུག་པོ་དང་སེར་པོ་དང་དཀར་པོ་སོགས་འཆར་བ། མདངས་གསལ་ཞིང་མཛེས་པ་ཞིག་གོ།
རྒྱ་སིལ,ཁུ་བ་མང་ལ་རོ་མངར་སྐྱུར་ཤུན་ལྤགས་དམར་སེར་ཅན་གྱི་ཤིང་ཏོག་ཅིག་གོ།
རྒྱ་སིལ་ཁུ་བ,རྒྱ་སིལ་གྱི་ཁུ་བ་ལས་བྱས་པའི་བཏུང་བ་ཞིག་གོ །
རྒྱ་སིལ། མངར་ཚ་ལུམ,རྒྱ་སིལ་གྱི་འགྲེལ་བར་ལྟོས།
རྒྱ་སིལ། མངར་ཚ་ལུམ,དྲོད་ཁུལ་དུ་སྐྱེས་པའི་ཚ་ལུ་མ་རོ་མངར་བ་ཞིག་གོ །
རྒྱ་སེ། སེ་གཡུང༌,ཤིང་ཕྲན་རིགས་སྡོང་བུ་དྲང་ལ་ཚེར་སྤུས་ཁེངས་པ་ལོ་མ་སྒྲོ་དབྱིབས་མེ་ཏོག་དམར་པོའམ་དཀར་པོ་མདངས་ཆེན་དྲི་བསུང་ཅན་མཛེས་པ་འཆར་བ་ཞིག་གོ །
རྒྱ་སེའུ,ཤིང་ཕྲན་གྱི་རིགས་ཤིག་སྟེ། ལོ་མ་སྒོང་དབྱིབས་སམ་འཇོང་པོ། མེ་ཏོག་གི་ཟེའུ་རྡུལ་དམར་པོ། འབྲས་བུ་སིལ་ཏོག་ཀུ་ཤུ་དང་འདྲ་ཞིང་བོངས་ཆུང་ལ་མདོག་ལྗང་དམར་ཅན་གྱི་རྒྱུན་མཐོང་སིལ་ཏོག་ཅིག་གོ །
རྒྱ་སེའུ,ཤིང་སྡོང་ཆུང་གྲས། ལོ་མ་སྒོང་དབྱིབས་སམ་འཇོང་པོ། མེ་ཏོག་གི་ཟེའུ་རྡུལ་དམར་པོ། འབྲས་བུ་ལྗང་སེར་དམར་མདངས་ཅན་ཀུ་ཤུ་དང་འདྲ་ཞིང་ཅུང་ཆུང་ལ་མདོག་ལེགས་པ་ཞིག་གོ །
རྒྱ་སེའུ,རྒྱ་སེའུའི་འགྲེལ་བར་ལྟོས།
རྒྱ་སྙོམ,འདྲེན་རླབས་ཀྱི་འདར་ཚད་འགྱུར་དུ་མི་འཇུག་པར་བརྡ་རྟགས་སྐྱེལ་བའི་འདར་ཚད་ཀྱི་རྒྱ་ཆེ་ཆུང་གི་འགྱུར་ལྡོག་ཆོས་ཉིད་དང་མཐུན་པར་འགྱུར་བའོ། །
རྒྱ་སྨན་ཚོང་ཁང༌,རྒྱ་ལུགས་སྨན་རྫས་ཚོང་གཉེར་བྱ་སའི་ཚོང་ཁང་ངོ༌། །
རྒྱ་སྨན,རྒྱ་ནག་ལུགས་ཀྱི་གསོ་རིག་གི་སྨན་རྫས་ཏེ་རང་བྱུང་སྐྱེས་དངོས་ཀྱི་རིགས་དང་ལས་སྣོན་བྱས་པའི་རིགས་གཉིས་སོ། །
རྒྱ་ཨར,ལོ་མ་སྒྲོ་དབྱིབས་དང་མེ་ཏོག་དཀར་པོ་འཆར་ཞིང་འབྲས་བུ་ཟླུམ་འཇོང་སྣེ་གཉིས་རྣོ་བ་བཟའ་བར་རུང་བའི་རྟག་ལྗང་ཤིང་ཆེན་གྱི་རིགས་ཤིག་གོ །
རྒྱང་ཉན,ཁ་པར་མཉན་སྦུག་རྣ་སྒོར་གཅར་མི་དགོས་པར་རང་མལ་དུ་བཞག་ནས་མཉན་ཆོག་པའི་བྱེད་ནུས་ཤིག་གོ།
རྒྱང་སྒྲོག་བརྡ་སྒྲོན,རྒྱང་སྒྲོག་བྱེད་སྐབས་དྲན་སྐུལ་གཏོང་བའི་བརྡ་སྒྲོན་ནོ། །
རྒྱང་སྒྲོག་མཛུབ་སྟོན་པ,རྒྱང་སྒྲོག་ཇི་ལྟར་བྱེད་ཚུལ་སློབ་སྟོན་བྱེད་མཁན་ནོ། །
རྒྱང་སྒྲོག་ཚགས་པར,རྒྱང་སྒྲོག་གི་ལེ་ཚན་ནམ་རྒྱང་སྒྲོག་དང་འབྲེལ་ཡོད་སྐོར་ཀྱི་ནང་དོན་བཀོད་ཡོད་པའི་ཚགས་པར་རོ། །
རྒྱང་སྒྲོག་འཁོར་སྐར,ས་ངོས་ནས་བཏང་བའི་རྒྱང་སྒྲོག་དང་བརྙན་འཕྲིན་ལེ་ཚན་རྣམས་གཏོང་བའི་སྐབས་སུ་ལྟ་མཁན་གྱི་ཁྱིམ་དུ་ཐད་ཀར་གཏོང་ཐུབ་པའི་སྲུང་སྐར་ཞིག་སྟེ། ས་ཁམས་ཁོར་ཡུག་གི་བཀག་རྒྱ་མེད་པར་བེད་སྤྱོད་གཏོང་ནུས་ཤིང་ཁེབས་ཚད་ཀྱི་རྒྱ་ཧ་ཅང་ཆེའོ། །
རྒྱང་སྒྲོག་འཁོར་སྐར་འཕྲིན་དྲྭ,འཁོར་སྐར་ལ་བརྟེན་པའི་རྒྱང་སྒྲོག་གི་འཕྲིན་སྣ་ཚོགས་རྒྱུ་བའི་ལམ་གྱི་དྲ་བའོ། །
རྒྱང་སྒྲོག་འཕྲིན་གཏོང༌,རྒྱང་སྒྲོག་ལ་བརྟེན་ནས་བརྡ་འཕྲིན་གཏོང་བའོ། །
རྒྱང་སྒྲོག་ལས་ཁུངས,སྐུད་མེད་གློག་རླབས་ལ་བརྟེན་ནས་རྒྱང་སྒྲོག་གཏོང་བའམ་རྒྱང་སྒྲོག་ལས་དོན་གཉེར་བའི་ལས་ཁུངས་ཏེ། ཀུན་ཁྱབ་རླུང་འཕྲིན་ལས་ཁུངས་ཞེས་ཀྱང་བྱའོ། །
རྒྱང་སྒྲོག་ལུས་སྦྱོང༌,རྒྱང་སྒྲོག་ལས་བྱུང་བའི་རོལ་དབྱངས་ཀྱི་འགྲོས་དང་བསྟུན་ནས་སྦྱང་བར་བྱ་བའི་བདེ་ཐང་ལུས་རྩལ་ཞིག་སྟེ། དེ་ལ་རྒན་དར་གཞོན་གསུམ་གྱི་ན་ཚོད་མི་འདྲ་བ་དང་འཚམ་པའི་ལུས་སྦྱོང་གི་རྣམ་གྲངས་དུ་མ་ཡོད་དོ། །
རྒྱང་སྒྲོག་སྐད་ཆ,རྒྱང་སྒྲོག་ཏུ་བཀོལ་བའི་སྐད་ཆའོ། །
རྒྱང་སྒྲོག་སྐུད་པ,རྒྱང་སྒྲོག་ལ་སྐུད་བཅས་དང་སྐུད་མེད་གཉིས་ཡོད་པ་ལས་སྐུད་བཅས་རྒྱང་སྒྲོག་གི་སྐུད་པའོ། །
རྒྱང་སྒྲོག་སྒྲིག་འཛིན་ཁང༌,སྐུད་བཅས་དང་སྐུད་མེད་འཕྲིན་ལམ་བརྒྱུད་ནས་གཏོང་བའི་རྒྱང་སྒྲོག་གི་བརྒྱུད་ལམ་སྙོམ་སྒྲིག་དང་ཚོད་འཛིན་བྱེད་སའི་གནས་སམ་ཁང་པའོ། །
རྒྱང་སྒྲོག། རླུང་འཕྲིན,སྐུད་ཡོད་སྐུད་མེད་གང་རུང་གི་གློག་རླབས་ལ་བརྟེན་ནས་རྒྱང་སྒྲོག་གི་ལེ་ཚན་རྣམས་ཕྱོགས་ཀུན་ལ་སྒྲོག་པའོ། །
རྒྱན་ཆ,མཛེས་བྱེད་ཀྱི་རྒྱན་དུ་བྱ་བའི་དངོས་པོའོ། །
རྒྱན་བཟོ,ཁང་པའི་ནང་དུ་དཀར་རྩི་བྱུག་པ་དང་སྒོ་དང་དཀར་ཁུང་སྤྲད་པ། ཆུ་ལམ་དང་གློག་ལམ་སོགས་མཁོ་ཆས་རྣམས་ཀྱིས་བརྒྱན་པར་བྱ་བའི་བཟོ་བཀོད་དོ། །
རྒྱན་ཞེན་པ,རྒྱན་ཤོག་ཉོ་རྒྱུར་ཞེན་ཆགས་ཧ་ཅང་ཆེ་བའི་མིའོ། །
རྒྱན་འགོད,པར་རིས་དང་ཁང་པ་སོགས་མཛེས་རྒྱན་གྱིས་སྤུད་པའོ། །
རྒྱན་འཇོག,རྒྱལ་ཕམ་གྱི་གཏའ་རུ་ནོར་རྫས་སོགས་བཞག་ནས་ཤོ་རྒྱག་པའོ། །
རྒྱན་འབྱེད,བྱ་དགའ་ཡོད་པའི་བྱེད་སྒོ་སྤེལ་རིང་རྣམ་པ་ངེས་ཅན་ཞིག་གི་ཐོག་ནས་བྱ་དགའ་ཐོབ་པའི་རིན་པ་དང་མི་སྣ་གཏན་འཁེལ་བྱེད་པའོ། །
རྒྱན་འཛིན,དངུལ་སྡུད་ཐབས་ཀྱི་འཛིན་ཡིག་ཅིག་སྟེ། འཛིན་ཡིག་ཉོས་རྗེས་དེའི་ངོས་ཀྱི་ཨང་གྲངས་ལྟར་འགའ་ཞིག་ལ་རྒྱན་དངུལ་འཐོབ་པའོ། །
རྒྱན་ར,རྒྱན་འཇོག་སའི་འདུ་ཚོགས་སམ་ར་བའོ། །
རྒྱན་རིས,མཛེས་རྒྱན་དུ་འོས་པའི་རི་མོ་སྣ་ཚོགས་སོ། །
རྒྱན་རྫས་ལེན,རྒྱན་ལོན་པའི་རྒྱན་ཤོག་གམ་བྱ་དགའི་འཛིན་བྱང་ལ་བརྟེན་ནས་བྱ་དགའི་དངོས་རྫས་ཚུར་ལེན་པའོ། །
རྒྱན་རྫས་སྤྲོད,རྒྱན་ལོན་པའི་རྒྱན་ཤོག་གམ་བྱ་དགའི་འཛིན་བྱང་གི་དཔང་རྟགས་ལ་བརྟེན་ནས་བྱ་དགའི་དངོས་རྫས་ཕར་སྟེར་བའོ། །
རྒྱན་སྒོ,རྒྱན་འཕྱོར་དང་ལྡན་པའི་ཀ་བ་གཉིས་སམ་བཞི་ཅན་གྱི་ཁྲོམ་མམ་ལམ་གྱི་སྒོ་ཆེན་ནོ། །
རྒྱན་སྒྲོན,གར་སྟེགས་ཀྱི་མཛེས་རྒྱན་དུ་སྤྲས་པའི་གློག་སྒྲོན་ནོ། །
རྒྱབ་ཁུག,རྒྱབ་ལ་འཁུར་རྒྱུའི་ཁུག་མའོ། །
རྒྱབ་ཐེབས,ཁ་གསབ་ཀྱི་ཕྱིར་དུ་གྲ་སྒྲིག་བྱས་པའི་མིའམ་ནོར་རྫས་སོགས་སོ། །
རྒྱབ་དཀར་ཡིག་ཆ,སྲིད་གཞུང་ངམ་གྲོས་ཚོགས་སོགས་ཀྱིས་ཡོངས་གྲགས་སུ་སྒྲོག་སྤེལ་བྱས་པའི་ཆབ་སྲིད་དང་ཕྱི་འབྲེལ་དང་ནོར་སྲིད་སོགས་སྐོར་གྱི་གལ་གནད་ཆེ་བའི་ཡིག་ཆ་སྟེ། རྒྱབ་ཤོག་དཀར་པོ་བྱེད་པས་དེ་སྐད་བྱ་ཞིང༌། རྒྱལ་ཁབ་སོ་སོའི་ལུགས་སྲོལ་ལམ་ཡིག་ཆའི་ནང་དོན་ལས་རྒྱབ་སྔོན་དང་རྒྱབ་སེར་དང་རྒྱབ་དམར་དག་ཀྱང་ཡོད་དོ། །
རྒྱབ་ཕྱོགས,རྒྱབ་ཀྱི་ཕྱོགས་དང༌། གཡུལ་འགྱེད་ཀྱི་ས་ལས་རིང་དུ་གནས་པའི་རང་ཕྱོགས་ཀྱི་ས་ཁུལ་ལོ། །
རྒྱབ་ཕྱོགས་མཁོ་སྒྲུབ། མཁོ་སྒྲུབ,ལས་ཁུངས་ནང་ཁུལ་གྱི་ནོར་དོན་དང་ཉེར་མཁོའི་དངོས་རྫས་འདོན་སྤྲོད་དང་འཚོ་བའི་དོ་དམ་སོགས་ཀྱི་ལས་ཀའོ། །
རྒྱབ་མཐོང་མེ་ལོང༌,རླངས་འཁོར་ཁ་ལོ་པས་རྒྱབ་ཕྱོགས་མཐོང་ཐུབ་པའི་མེ་ལོང་ངོ༌། །
རྒྱབ་འཁོར,རླངས་འཁོར་སོགས་ཀྱི་རྒྱབ་ཕྱཽགས་ཀྱི་འཁོར་ལོའོ། །
རྒྱབ་འཁོར་སྐུལ་སྐྱོད,རླངས་འཁོར་གྱི་རྒྱབ་ཕྱོགས་ན་ཡོད་པའི་འཁོར་ལོའི་ཤེད་ཀྱིས་འཁོར་བར་བྱེད་པའོ། །
རྒྱབ་འཁོར་སྒོག་གདན,རླངས་འཁོར་སོགས་ཀྱི་རྒྱབ་འཁོར་སྒོག་བྱེད་ཀྱི་རྐང་གདན་ནོ། །
རྒྱབ་འཕྲུག,སྨྱུག་མ་སོགས་ཀྱིས་བཟོས་པའི་ལག་པའི་དབྱིབས་ཅན་གྱི་རྒྱབ་ལ་འཕྲུག་བྱེད་ཀྱི་ཡོ་བྱད་ཅིག་གོ །
རྒྱབ་རི། རྒྱབ་རྟེན,རྒྱབ་ནས་རོགས་སྐྱོར་བྱེད་པའི་སྟོབས་ཤུགས་སམ་དཔུང་རོགས་སོ། །
རྒྱབ་རྟེན་ཁྲིའུ,རྒྱབ་རྟེན་ཡོད་པའི་འདུག་ཁྲིའོ། །
རྒྱབ་ལམ,དམག་དཔུང་གི་རྒྱབ་ཕྱོགས་ཀྱི་སྐྱེལ་འདྲེན་གྱི་ལམ་དང་ཕྱིར་ནུད་བྱ་སའི་ལམ་མོ། །
རྒྱབ་ལྗོངས,གར་སྟེགས་དང་གློག་བརྙན་སོགས་ཀྱི་རྒྱབ་ཕྱོགས་སུ་ཡོད་པའི་ཡུལ་ལྗོངས་སམ་རི་མོའམ་པར་རིས་དང༌། ༢ མི་སྣའམ་དོན་རྐྱེན་རྣམས་ལ་ནུས་པ་ཐེབས་པར་བྱེད་པའི་ལོ་རྒྱུས་སམ་དངོས་ཡོད་ཀྱི་ཁོར་ཡུག་དང༌། ༣ རྒྱབ་བམ་ཕག་ན་ཡོད་པའི་སྟོབས་ཤུགས་སོ། །
རྒྱབ་སྒྲོན,རླངས་འཁོར་དང་འཕྲུལ་རྟ་སོགས་ཀྱི་རྒྱབ་ཕྱོགས་སུ་ཡོད་པའི་བརྡ་སྟོན་བྱེད་ཀྱི་གློག་སྒྲོན་ནོ། །
རྒྱབ་སྙེས,ནེམ་ཁྲི་སོགས་ཀྱི་སྟེང་གི་རྒྱབ་རྟེན་ནོ། །
རྒྱབ་སྟེགས,གར་སྟེགས་ཀྱི་རྒྱབ་ཕྱོགས་ཀྱི་ཆ་དང༌། བྱ་བ་གང་ཞིག་གི་རྒྱབ་རྟེན་དུ་གྱུར་པའི་མི་སོགས་སོ། །
རྒྱབ་སྣོན,རྩིས་འཕྲུལ་གྱི་བཀོལ་སྤྱོད་མ་ལག་སོགས་སུ་བསྣན་པར་བྱ་བའི་བྱེད་ནུས་ཤིག་གོ །
རྒྱབ་སྲུང༌,ལྒང་ལི་སོགས་རྩེ་སྐབས་ཀྱི་རྒྱབ་ཕྱོགས་ནས་སྲུང་བ་པོའོ། །
རྒྱའི་ལོ་སར། དཔྱིད་གསར་དུས་ཆེན,རྒྱ་ཟླ་དང་པོའི་ཚེས་གཅིག་གི་ཉིན་ཏེ། རྒྱའི་གནའ་སྲོལ་གྱི་ལོ་སར་ཉི་མའོ། །
རྒྱལ་ཁམས་པ,སྨན་འཚོང་བ་དང་མོ་འདེབས་པ་སོགས་ཀྱིས་གཏད་སོ་གཅིག་ཏུ་མ་ངེས་པའི་ཡུལ་རྣམས་སུ་འཁྱམས་ནས་འགྲོ་བའོ། །
རྒྱལ་ཁམས་འགྲིམ,སྔོན་ཆད་ཡུལ་ཕྱོགས་ངེས་མེད་དུ་འཁྱམས་ནས་རྩལ་རྩེད་སྟོན་པ་དང༌། གདོང་དཔྱད་དང་ནད་བརྟག་དང་མོ་འདེབས་པ་སོགས་ལ་བརྟེན་ནས་འཚོ་བ་སྐྱེལ་བ་ཞིག་གོ །
རྒྱལ་ཁོངས,༡ མི་སུ་ཞིག་རྒྱལ་ཁབ་གང་གི་སྤྱི་དམངས་སུ་གཏོགས་པའི་ཁྲིམས་མཐུན་ཐོབ་ཐང་དང༌། ༢ གནམ་གྲུའམ་མཚོ་གྲུ་སོགས་རྒྱལ་ཁབ་གང་གི་ཡིན་པའི་བདག་པོའི་འབྲེལ་བ་མཚོན་བྱེད་དོ། །
རྒྱལ་ཁོངས་བརྒལ,མི་དང་ཚོང་ཟོང་སོགས་རྒྱལ་ཁབ་མངའ་ཁོངས་ཀྱི་མཚམས་ལས་བརྒལ་བའོ། །
རྒྱལ་གཅིག་ལུགས་གཉིས,རྒྱལ་ཁབ་གཅིག་གི་ནང་དུ་ལམ་ལུགས་གཉིས་ལག་བསྟར་བྱེད་པའི་རྩ་བའི་རྒྱལ་ཇུས་ཤིག་གོ །
རྒྱལ་གཉེར,ཁེ་ལས་སོགས་རྒྱལ་ཁབ་ཀྱིས་མ་དངུལ་བཏང་ནས་གཉེར་བའོ། །
རྒྱལ་ཇུས,རྒྱལ་ཁབ་ཀྱི་རྩ་བའི་སྲིད་ཇུས་སོ། །
རྒྱལ་ཐོན,རང་གི་རྒྱལ་ཁོངས་ཀྱི་ཐོན་རྫས་སོ། །
རྒྱལ་ཐོན་ཐོ་བྱང༌,རྒྱལ་ཁོངས་ལས་ཕྱིར་ཐོན་པ་ཐོ་འགོད་བྱེད་སའི་བྱང་བུ་ཞིག་གོ །
རྒྱལ་ཐོན་འགྲོ་ལུགས,རྒྱལ་ཁབ་གཞན་ལ་འགྲོ་ཚེ་ཆོག་མཆན་ཞུས་ཏེ་ལམ་ཡིག་ལེན་པ་སོགས་ངེས་པར་བརྒྱུད་དགོས་པའི་རིམ་པ་དག་གོ །
རྒྱལ་ཐོན། རྒྱལ་ཕྱིར་འགྲོ་བ,རང་གི་རྒྱལ་ཁོངས་ལས་ཐོན་ཏེ་རྒྱལ་ཁབ་གཞན་ལ་འགྲོ་བའོ། །
རྒྱལ་དབང་ཁེ་ལས,བདག་དབང་རྒྱལ་ཁབ་ལ་ཡོད་པའི་ཁེ་ལས་སོ། །
རྒྱལ་དམངས་ཐོན་སྐྱེད་སྤྱི་ཐང༌,དུས་ངེས་ཅན་ནང་གི་རྒྱལ་ཁབ་ཅིག་གི་སྡོད་དམངས་ཀྱིས་རྒྱལ་ནང་དང་རྒྱལ་ཕྱིར་ཐོན་སྐྱེད་བྱས་པའི་ཐོན་རྫས་དང་ངལ་རྩོལ་གྱི་ཁྲོམ་རའི་ཐང་གི་སྤྱི་འབོར་རོ། །
རྒྱལ་འགག་པ། འགག་སྒོ་པ,རྒྱལ་མཚམས་ཀྱི་འགག་སྒོའི་ལས་བྱེད་པའོ། །
རྒྱལ་འགག་ཞིབ་བཤེར། འགག་བཤེར,རྒྱལ་མཚམས་ཀྱི་འགག་སྒོ་ནས་འགྲོ་འོང་གི་མི་དང་དེའི་ལམ་ཡིག་དང་ལམ་ཆས་སོགས་ལ་ཞིབ་བཤེར་བྱེད་པའོ། །
རྒྱལ་འགག་འགྲོ་ལུགས,རྒྱལ་མཚམས་ཀྱི་འགག་སྒོ་བརྒལ་དགོས་ཚེ་ངེས་པར་སྔོན་དུ་བསྒྲུབ་དགོས་པའི་འགྲོ་ལུགས་སམ་བརྒྱུད་རིམ་མོ། །
རྒྱལ་འགག་རྟགས,རྒྱལ་མཚམས་འགག་སྒོའི་ལས་ཁུངས་མཚོན་བྱེད་ཀྱི་རྟགས་མའོ། །
རྒྱལ་འབྱོར་ཐོ་བྱང༌,རྒྱལ་ཁབ་གང་རུང་གི་ཁོངས་སུ་སླེབས་པ་ན་དེར་འབྱོར་བའི་ཐོ་དགོད་སའི་བྱང་བུ་ཞིག་གོ །
རྒྱལ་འབྱོར་ཐོ་བྱང༌,རྒྱལ་ཁབ་གང་རུང་གི་ཁོངས་སུ་སླེབས་པ་ན་དེར་འབྱོར་བའི་ཐོ་དགོད་སའི་བྱང་བུ་ཞིག་གོ །
རྒྱལ་འབྲེལ,རྒྱལ་ཁབ་གཉིས་སམ་དུ་མ་ཞིག་གིས་དམག་དོན་ནམ་ཉོ་ཚོང་སོགས་ཀྱི་དམིགས་ཡུལ་ཐུན་མོང་བ་རེའི་ཕྱིར་དུ་མཉམ་འབྲེལ་བྱས་པའོ། །
རྒྱལ་རིམ་གཞུང་ལམ། རྒྱལ་ལམ,རྒྱལ་ཁབ་ཀྱིས་འཆར་འགོད་དང་བཟོ་སྐྲུན་དོ་དམ་བྱེད་པའི་རྒྱལ་ཁབ་རིམ་པའི་གཞུང་ལམ་གཙོ་གྲས་སོ། །
རྒྱལ་རོང་རྒྱལ་མོ་རྔུལ་ཆུ,སྨར་ཁོག་དང་རྡོ་ཁོག་ནས་རྒྱལ་མོ་ཚ་བ་རོང་དུ་འབབ་པའི་གཙང་པོ་ཆེན་པོ་ཞིག་གོ །
རྒྱལ་ལུགས,རྒྱལ་ཁབ་རང་རང་གི་གནས་ཚུལ་དང་མཐུན་པར་གཏན་ལ་ཕབ་པའི་རྒྱལ་ཁབ་ཀྱི་རྩ་བའི་ངོ་བོ་མཚོན་པའི་ལམ་ལུགས་སོ། །
རྒྱལ་སྤྱི,རྒྱལ་ཁབ་དང་རྒྱལ་ཁབ་ཀྱི་བར་དང༌། འཛམ་གླིང་གི་རྒྱལ་ཁབ་ཁག་གི་བར་དང༌། ༢ འཛམ་གླིང་རྒྱལ་ཁབ་ཁག་དང་འབྲེལ་ཡོད་དག་གོ །
རྒྱལ་སྤྱིའི་ཁ་པར་སྐུད་ལམ,རྒྱལ་ཁབ་དང་རྒྱལ་ཁབ་ཀྱི་བར་དུ་གཏོང་བའི་ཁ་པར་གྱི་སྐུད་ལམ་མོ། །
རྒྱལ་སྤྱིའི་ཁྱད་མགྱོགས་ཆེད་འཕྲིན,རྒྱལ་ཁབ་ནས་རྒྱལ་ཁབ་ཀྱི་བར་མི་འགྱང་བར་དུས་བཅད་ལྟར་ཆེད་དུ་སྤྲོད་པའི་འཕྲིན་ཡིག་གོ །
རྒྱལ་སྤྱིའི་ཁྲོམ་ར,འཛམ་གླིང་རྒྱལ་ཁབ་ཁག་གི་ཐོན་རྫས་འཚོང་སའི་གནས་སོ། །
རྒྱལ་སྤྱིའི་གློག་འཕྲིན,འཛམ་གླིང་གི་རྒྱལ་ཁབ་སོ་སོའི་བར་དུ་གཏོང་ཆོག་པའི་རྒྱང་རིང་གློག་འཕྲིན་ནོ། །
རྒྱལ་སྤྱིའི་གློག་འཕྲིན་གློག་ལམ,འཛམ་གླིང་གི་རྒྱལ་ཁབ་སོ་སོའི་བར་དུ་གཏོང་ཆོག་པའི་རྒྱང་གཏོང་གློག་འཕྲིན་གྱི་རྒྱུ་ལམ་མོ། །
རྒྱལ་དམངས་དཔལ་འབྱོར,རྒྱལ་ཁབ་ཅིག་གམ་ས་ཁུལ་ཞིག་གི་ཁྱབ་ཁོངས་ཀྱི་ཐོན་སྐྱེད་དང་འཁོར་རྒྱུག བགོ་བཤའ། འཛད་སྤྱོད་བཅས་ཀྱི་སྤྱི་མིང་སྟེ། ཐོན་སྐྱེད་སྡེ་ཁག་དང༌། འཁོར་རྒྱུག་སྡེ་ཁག རིག་གནས་སློབ་གསོ། ཚན་རིག་ཞིབ་འཇུག་སྨན་བཅོས་འཕྲོད་བསྟེན་སོགས་ཐོན་སྐྱེད་སྡེ་ཁག་མ་ཡིན་པ་རྣམས་ཀྱང་དེར་འདུས་སོ། །
རྒྱལ་ནང,རྒྱལ་ཁབ་གཅིག་གི་མངའ་ཁོངས་ནང་ཁུལ་ལོ། །
རྒྱལ་ནང་གློག་འཕྲིན,རྒྱལ་ཁབ་རང་གི་ནང་ཁུལ་དུ་གཏོང་བའི་གློག་འཕྲིན་ནོ། །
རྒྱལ་ནང་ཐོན་སྐྱེད་སྤྱི་ཐང༌,དུས་ངེས་ཅན་ནང་གི་རྒྱལ་ཁབ་ཅིག་གི་སྡོད་དམངས་ཀྱིས་རྒྱལ་ནང་དུ་ཐོན་སྐྱེད་བྱས་པའི་ཐོན་རྫས་དང༌། ངལ་རྩོལ་གྱི་ཁྲོམ་རའི་རིན་ཐང་གི་སྤྱི་འབོར་རོ། །
རྒྱལ་ནང་རང་གཏོང་རྒྱང་འཕྲིན་དྲ་བ,རང་ཤུགས་ཀྱིས་སྐུད་ལམ་མཐུད་པའི་བྱ་བ་བྱེད་ནུས་པའི་རྒྱལ་ནང་གི་རྒྱང་གཏོང་ཁ་པར་གྱི་དྲ་བ་ཞིག་གོ །
རྒྱལ་པོའི་རྒྱལ་ཁབ,རྒྱལ་ཁབ་ཀྱི་གཙོ་འཛིན་རྒྱལ་པོས་བྱེད་པའི་རྒྱལ་ཁབ་བོ། །
རྒྱལ་ཕམ,རྒྱལ་ཁ་དང་ཕམ་ཁའོ། །
རྒྱལ་བརྒལ,རྒྱལ་ཁབ་ཀྱི་མཚམས་ལས་བརྒལ་ཏེ་རྒྱལ་ཁབ་གཉིས་ཡན་ཆད་དང་འབྲེལ་བར་གྱུར་པའོ། །
རྒྱལ་མཚམས,ཁྱིམ་མཚེས་རྒྱལ་ཁབ་བར་གྱི་མངའ་ཁོངས་དབྱེ་མཚམས་སོ། །
རྒྱལ་མཚམས་ཉོ་ཚོང༌། མཐའ་ཚོང༌,ཁྱིམ་མཚེས་རྒྱལ་ཁབ་ཀྱི་ཉོ་ཚོང་རྩ་འཛུགས་སམ་སྡོད་དམངས་ཀྱིས་རྒྱལ་ཁབ་གཉིས་ཀྱི་མཚམས་སུ་ཉོ་ཚོང་གི་བྱ་བ་བྱེད་པའོ། །
རྒྱལ་མཚམས་བརྒལ་བ། མཚམས་བརྒལ,རྒྱལ་ཁོངས་དང་ས་མཚམས་སོགས་ལས་བརྒལ་བའོ། །
རྒྱལ་མཚམས་བརྒལ,ཁྲིམས་དང་མི་མཐུན་པར་རྒྱལ་མཚམས་ལས་བརྒལ་བའོ། །
རྒྱལ་མཚམས་འགག་སྒོ། རྒྱལ་འགག,རྒྱལ་མཚམས་ལས་ཕན་ཚུན་སྒྲོལ་བའི་ཚོང་ཟོང་ངམ་དངོས་རྫས་ལ་ལྟ་བཤེར་བྱེད་པ་དང༌། སྒྲིག་སྲོལ་ལྟར་སྒོ་ཁྲལ་སྡུད་སའི་རྒྱལ་ཁབ་ཀྱི་སྲིད་འཛིན་ལས་ཁུངས་ཤིག་གོ །
རྒྱལ་མཚེས,ཁྱིམ་མཚེས་ཀྱི་རྒྱལ་ཁབ་བོ། །
རྒྱལ་མཚེས,ཁྱིམ་མཚེས་ཀྱི་རྒྱལ་ཁབ་བོ། །
རྒྱལ་མཛོད,རྒྱལ་ཁབ་དངུལ་མཛོད་ཀྱི་བསྡུས་མིང་སྟེ། རྒྱལ་ཁབ་ཀྱི་སྔོན་རྩིས་མ་དངུལ་ལ་དོ་དམ་དང་གཏོང་སྡུད་བྱེད་པའི་ལས་ཁུངས་ཤིག་གོ །
རྒྱལ་མཛོད་བུན་འཛིན,རྒྱལ་ཁབ་ཀྱི་དངུལ་ཁང་གིས་བཀྲམ་པའི་བུན་འཛིན་རིགས་ཤིག་གོ །
རྒྱལ་མི,རྒྱལ་ཁབ་རང་ཁོངས་སུ་གཏོགས་པའི་མིའོ། །
རྒྱལ་མོ་འཁུམ་པ,མིག་གི་རྒྱལ་མོ་ནང་དུ་བསྡུས་པའམ་ཆུང་ངུར་གྱུར་པའོ། །
རྒྱལ་མོ་འདལ་བ,མིག་གི་རྒྱལ་མོའི་སྡུད་ཤུགས་མེད་པར་འདལ་བའམ་ཡལ་བའོ། །
རྒྱལ་མོ་རྔུལ་ཆུ,ནག་ཆུ་དང་ཤག་ཆུ་དང་སོག་ཆུ་བཅས་འདྲེས་ཏེ་གདང་ལ་རི་རྒྱུད་ཀྱི་ནུབ་ངོས་ནས་བྱུང་ཞིང༌། བོད་ལྗོངས་ཀྱི་འབྲི་རུ་རྫོང་ཁུལ་དུ་ནག་ཆུ་དང་སོག་ཆུ་འཛོམས་རྗེས་རྒྱལ་མོ་དངུལ་ཆུ་ཞེས་འབོད་ལ་ཆབ་མདོ་ས་ཁུལ་དང་འབར་མ་རྒྱལ་ཁབ་བརྒྱུད་ནས་ཧིན་དྷུ་རྒྱ་མཚོར་འབབ་བོ། །
རྒྱལ་ཚོགས,རྒྱལ་ཁབ་འགའ་ཞིག་གི་ཆེས་མཐོའི་དབང་ཆའི་ལས་ཁུངས་དང་ཁྲིམས་འཛུགས་ལས་ཁུངས་ཤིག་སྟེ། སྤྱིར་བཏང་གྲོས་ཁང་གོང་འོག་གཉིས་ལས་གྲུབ་པ་ཞིག་ཡིན་ནོ། །
རྒྱལ་སྤྱིའི་དངུལ་ལོར་བཅའ་ཁྲིམས,རྒྱལ་སྤྱིའི་དངུལ་ལོར་ལེགས་སྒྲིག་གི་བྱ་བ་སྒྲུབ་པའི་རྒྱལ་སྤྱིའི་བཅའ་ཁྲིམས་ཀྱི་རྩ་དོན་དང་དེའི་འགྲོ་ལུགས་དག་གོ །
རྒྱལ་སྤྱིའི་མཁའ་བསྐྱོད་ཡིག་ཟོམ,རྒྱལ་སྤྱིའི་ཐོག་ཏུ་ནམ་མཁའ་ནས་གཏོང་བའི་འཕྲིན་ཡིག་གཞག་སའི་སྣོད་ཟོམ་ལྟ་བུ་ཞིག་གོ །
རྒྱལ་སྤྱིའི་མཉམ་ལས,འཛམ་གླིང་གི་རྒྱལ་ཁབ་སོ་སོའི་བར་ཕན་ཚུན་གཞོགས་འདེགས་ཀྱི་སྒོ་ནས་ཐུན་མོང་དུ་ལས་འགན་གང་རུང་ཞིག་བསྒྲུབ་པའོ། །
རྒྱལ་སྤྱིའི་འགྲོ་འོང༌,ཆབ་སྲིད་དང་དཔལ་འབྱོར་ཉོ་ཚོང་སོགས་ཀྱི་སླད་དུ་མི་རྣམས་འཛམ་གླིང་གི་རྒྱལ་ཁབ་སོ་སོའི་བར་དུ་ཕན་ཚུན་འགྲོ་འོང་བྱེད་པའོ། །
རྒྱལ་སྤྱིའི་འབྲེལ་བ་དམངས་གཙོ་ཅན,འཛམ་གླིང་གི་རྒྱལ་ཁབ་དང་རྒྱལ་ཁབ་དག་གི་བར་གྱི་འབྲེལ་བ་དམངས་གཙོ་ཅན་དུ་གྱུར་པའོ། །
རྒྱལ་སྤྱིའི་རྒྱང་རིང་ཁ་པར,རྒྱལ་ཁབ་ནས་རྒྱལ་ཁབ་བར་དུ་རྒྱང་རིང་པོར་གཏོང་ཆོག་པའི་ཁ་པར་རོ། །
རྒྱལ་སྲུང༌,རྒྱལ་ཁབ་ཅིག་གི་རང་གི་མངའ་དབང་སྲུང་སྐྱོབ་དང༌། ཕྱི་རོལ་བཙན་འཛུལ་འགོག་པའི་མི་ཤུགས་དང་དངོས་ཤུགས་དང་དམག་ཤུགས་དང་དེ་དག་དང་འབྲེལ་བའི་བསྒྲིགས་བཀོད་དག་གོ །
རྒྱས་པ,རྣམ་པ་དང་ནུས་པ་རྒྱ་ཇེ་རུ་སོང་བ་སྟེ། སྨན་རྫས་ལ་བསྟེན་ནས་རྩ་ཡི་ཁྲག་རྒྱས་པ་ལྟ་བུའོ། །
རྒྱས་སྤྲོས་མགྲོན་འཁོར,ནང་གི་བསྒྲིག་ཆས་རྣམས་ཆ་ཚང་ཞིང་རྒྱས་སྤྲོས་ཅན་གྱི་མགྲོན་འཁོར་རོ། །
རྒྱུ་ཁོག་སྲོག་ཆགས། བྱང་སྟོང་སྲོག་ཆགས,སྒལ་མེད་སྲོག་ཆགས་ཀྱི་རིགས་རྒྱུ་མའམ་འཇུ་བྱེད་མ་ལག་དང་ལུས་ཀྱི་བྱང་ཁོག་གཉིས་སོ་སོར་མེད་པ་ཞིག་སྟེ། ནང་གསེས་གདུགས་དབྱིབས་དང་ཅོང་དབྱིབས་ཏེ་མཚོ་གདུགས་སོགས་དང༌། སྦུག་དབྱིབས་ཏེ་བྱུ་རུ་སོགས་སུ་དབྱེའོ། །
རྒྱུ་གཉིས་སྨྲ་བ,དངོས་གཙོ་རིང་ལུགས་དང་སེམས་གཙོ་རིང་ལུགས་ཀྱི་མཚན་ཉིད་རིག་པའི་ལྟ་བ་བསྲེས་ཏེ་སྨྲ་བ་ཞིག་སྟེ། དེས་འཇིག་རྟེན་གྱི་རྒྱུ་ནི་སེམས་དང་བེམ་པོ་གཉིས་སུ་གནས་པར་འདོད་དོ། །
རྒྱུ་གྲོན,རྒྱུ་ནོར་ཟད་པའོ། །
རྒྱུ་ཆ,༡ ཨར་ལས་སོགས་བཟོ་སྐྲུན་ལ་བཀོལ་བའི་མ་བཅོས་རྒྱུ་ཆ་དང༌། ༢ རྩོམ་ཡིག་འགྲུབ་བྱེད་ཀྱི་བྱ་དངོས་སོགས་དང༌། ༣ དཔྱད་གཞི་བྱ་བར་རུང་བའི་དོན་དང༌། ༤ བྱ་བ་གང་རུང་སྒྲུབ་པའི་ཡོན་ཏན་དང་ལྡན་པའི་མིའོ། །
རྒྱུ་ཆ་གྲ་སྒྲིག,ཁང་པ་སོགས་ཀྱི་རྒྱུ་ཆ་རྡོ་དང་ཤིང་སོགས་གྲ་སྒྲིག་བྱེད་པའོ། །
རྒྱུ་ཆ,ཡིག་ཆ་སོགས་ཀྱི་གཞི་འཛིན་སའམ་དཔྱད་གཞིའི་རྒྱུ་ཆའོ། །
རྒྱུ་ཆས,རྒྱུ་ཆ་དང་ཡོ་བྱད་ཀྱི་སྤྱི་མིང་ངོ༌། །
རྒྱུ་དཀར,སྲོག་ཆགས་འགའ་ཞིག་ལ་རྒྱུ་མ་དཀར་ནག་གཉིས་སུ་ཕྱེ་བའི་ཡ་གྱལ་ཏེ་རྒྱུ་ནག་དང་གཉེ་མ་གཉིས་ཀྱི་བར་དུ་ཡོད་ལ་ནུས་པ་གཙོ་བོ་ཆུ་སྡུད་ཅིང་བྲུན་ཆགས་པར་བྱེད་དོ། །
རྒྱུ་དཀར,ནང་ཁྲོལ་གྱི་རྒྱུ་མ་དཀར་ནག་གཉིས་ལས་ཚིལ་མང་བའི་རྒྱུ་མ་སྟེ། རྒྱ་ནག་སྐད་དུ་ཕག་གི་རྒྱུ་དཀར་ལ་གོའོ། །
རྒྱུ་དཀར་དབྱུག་སྲིན,དབྱུག་པའི་དབྱིབས་དང་འདྲ་བའི་ཕྲ་སྲིན་གྱི་རིགས་ཤིག་སྟེ། མི་ཕྱུགས་སོགས་ཀྱི་རྒྱུ་དཀར་ལ་གནས་ཤིང་ནད་ཀྱི་རྒྱུ་བྱེད་པ་ཞིག་གོ །
རྒྱུ་དབང་བརྗེ་བཙོང༌,རྒྱལ་ཁབ་ཀྱི་ལས་བྱེད་པས་དབང་ཆ་བེད་སྤྱད་ནས་ལྐོག་རྔན་ལེན་པ་དང་སྙད་འདོགས་རྒྱུ་འཕྲོག་སོགས་བྱེད་པའི་རུལ་སུངས་ཀྱི་ངན་སྤྱོད་དོ། །
རྒྱུ་ནག,སྲོག་ཆགས་ཀྱི་རྒྱུ་མའི་ཆ་ཤས་ཤིག་སྟེ། ཡས་སྣེ་ཕོ་བའི་མཇུག་དང་འབྲེལ་ཞིང་མས་སྣེ་ལོང་ག་དང་འབྲེལ་བའི་བར་གྱི་རྒྱུ་མའོ། །
རྒྱུ་ནག,སྲོག་ཆགས་ཀྱི་རྒྱུ་མའི་ཁག་ཅིག་སྟེ། ཡར་སྣེ་ཕོ་བ་དང་མར་སྣེ་རྒྱུ་དཀར་ལ་འབྲེལ་བ། ཟས་འཇུ་བྱེད་དང་བཅུད་ལེན་སྙིགས་འདོར་གྱི་བྱེད་ལས་ཅན་ཞིག་གོ །
རྒྱུ་ནོར,དངུལ་ལོར་ཡོ་བྱད་དང་ཁང་པ་དང་ས་ཞིང་སོགས་ཕྱིའི་ནོར་རྫས་དང༌། ཤེས་རིག་ཐོན་དབང་སོགས་སེམས་ཀྱི་རྒྱུ་ནོར་རོ། །
རྒྱུ་ནོར་ཉེན་སྐྱོབ། ནོར་སྐྱོབ,ནོར་རྫས་སྣ་ཚོགས་དང་དེ་ལ་འབྲེལ་བ་ཡོད་པའི་ཁེ་ཕན་ལ་ཉེན་སྐྱོབ་འགན་ལེན་བྱེད་པའོ། །
རྒྱུ་ནོར་བདག་དབང༌,རྒྱུ་ནོར་བདག་དབང་ཡོད་པའི་མིས་ཁྲིམས་ལུགས་ལྟར་རང་ཉིད་ཀྱི་རྒྱུ་ནོར་ཡོངས་སུ་བེད་སྤྱོད་དང་བདག་བཟུང་དང་ཁེ་ཕན་ཐོབ་ལེན་དང་བཀོད་སྒྲིག་བཅས་བྱེད་པའི་དབང་ཆའོ། །
རྒྱུ་ནོར། མ་རྩ,རྒྱུ་ནོར་གྱི་འབྱོར་བ་དང༌། ཁེ་ལས་ཀྱི་མ་རྩའོ། །
རྒྱུ་ཚད,རྒྱུ་མ་ལ་ཕོག་པའི་གཉན་ཚད་ཅིག་གོ །
རྒྱུ་འགག,ཟས་སྤྱོད་སོགས་ཀྱི་རྐྱེན་གྱིས་རྒྱུ་མའི་ནང་འགག་པའོ། །
རྒྱུ་འཕྲིན,རྒྱུ་ཆ་དང་བརྡ་འཕྲིན་ནོ། །
རྒྱུ་འབུ་ལེབ་རིང༌,མི་སོགས་སྲོག་ཆགས་ཀྱི་རྒྱུ་མར་གནས་ཤིང་རྟག་པར་འཁྲུ་བ་དང་སྦོས་འཁྲོག་སོགས་ཀྱི་ནད་རྟགས་སྐྱེད་པའི་འཁྲི་འབུའི་རིགས་དབྱིབས་ལེབ་ཅིང་རིང་བ་ཞིག་གོ །
རྒྱུ་རིམས,ཡར་སྐྱུགས་མར་བཤལ་བྱེད་པ་དང༌། ཡན་ལག་རེངས་ཤིང་འཁུམས་ནས་གྲང་མོར་འགྱུར་བ་དང༌། དྲན་མེད་དུ་བརྒྱལ་བ་སོགས་ཀྱི་མངོན་རྟགས་ཡོད་པའི་བཤལ་རིམས་རྒྱུ་མར་བབས་པའི་ནད་ཅིག་གོ །
རྒྱུ་ལམ,གཅིག་ནས་གཅིག་ཏུ་བགྲོད་པའི་ལམ་མམ་ཕན་ཚུན་དུ་རྒྱུ་བའི་ལམ་མོ། །
རྒྱུ་ལོང་སྦྱོང་ཆས། རྒྱུ་མ་འཁྲུད་ཆས,རྒྱུ་ལོང་སྦྱོང་བཤལ་བྱེད་པའི་སྨན་བཅོས་ཡོ་བྱད་ཅིག་གོ །
རྒྱུ་ལྷག,སྲོག་ཆགས་ཀྱི་ལོང་མགོའི་གཤམ་ངོས་སུ་འབྲེལ་བའི་འབུ་དམར་གྱི་དབྱིབས་དང་འདྲ་བའི་རྒྱུ་ཕྲན་ལྷག་པ་ཞིག་སྟེ། རིང་ཚད་ན་སྤྱིར་བཏང་དུ་བརྒྱ་ཆའི་སྨི ༧～༩ ཙམ་ཡོད་ཅིང༌། མིའི་རྒྱུ་ལྷག་གིས་ཟས་འཇུ་བར་ནུས་པ་ཅི་ཡང་མི་ཐོན་ལ། རྒྱུ་ཕྲེང་དོག་པས་ཟས་སྙིགས་ཀྱིས་འགག་སྟེ་གཉན་ཚད་བསྐྱེད་དོ། །
རྒྱུ་ཤེལ,རྒྱུ་མའི་ནད་ལ་རྟོག་བྱེད་ཀྱི་ཡོ་བྱད་ཅིག་གོ །
རྒྱུག་ཁྲ། སྐར་ཆའི་ཚད་ཁྲ,རྒྱུག་ཡུན་འཇལ་བྱེད་ཀྱི་དུས་ཁྲ་ཞིག་གོ །
རྒྱུག་དངུལ་སྙུང་འཕྲི,འཁོར་རྒྱུག་གི་ཤོག་དངུལ་ཉུང་དུ་གཏོང་བ་སྟེ། དངུལ་ལོར་གྱི་ཉོ་ནུས་ཇེ་ཆེར་བཏང་སྟེ། རྒྱུག་དངུལ་སྟོང་འཕར་གྱི་ཚད་དམའ་རུ་གཏོང་བའོ། །
རྒྱུག་དངུལ་སྟོང་འཕར,རྒྱལ་ཁབ་ཀྱི་དངུལ་ལོར་འགྲེམ་ཚད་ཚོང་རྫས་འཁོར་རྒྱུག་གི་དགོས་མཁོ་དངོས་ཀྱི་ཚད་ལས་བརྒལ་བས་དངུལ་ལོར་གྱི་རིན་ཐང་མར་ཆག་ཅིང་དངོས་རྫས་ཀྱི་རིན་གོང་ཇེ་མཐོར་ཕྱིན་པའོ། །
རྒྱུག་དངུལ,སྤྱི་ཚོགས་དཔལ་འབྱོར་གྱི་བྱ་བའི་ཁྲོད་དུ་འཁོར་རྒྱུག་གི་ཐབས་སུ་བྱེད་པའི་དངུལ་ལོར་སྤྱིའི་མིང་ངོ༌། །
རྒྱུག་མཐའི་ཐིག། མཇུག་ཐིག,རྒྱུག་འགྲན་གྱི་སྐབས་སུ་རྒྱུག་མཇུག་རྫོགས་པ་མཚོན་བྱེད་ཀྱི་ཐིག་གོ །
རྒྱུག་འཁོར,རྒྱུག་འགྲན་བྱེད་པའི་ལྕགས་རྟ་དང་རླངས་འཁོར་ཆུང་ངུ་ཤེད་འཕྲུལ་ཤུགས་ཚད་ཆེ་བ་འཁོར་ཚད་མགྱོགས་ལ་འཁོར་ཁོག་དམའ་བ་ཞིག་གོ །
རྒྱུག་འགྲན,མཆོང་རྒྱུག་འཕེན་གསུམ་གྱི་ལུས་རྩལ་ལས་རྒྱུག་རྩལ་འགྲན་པ་དང་རྐང་འགྲོས་ཀྱི་རྩལ་འགྲན་པའི་ལུས་རྩལ་གྱི་རིགས་སོ། །
རྒྱུག་རྩོམ་ཐིག,རྒྱུག་རྩལ་འགྲན་ཚེ་རྒྱུག་མགོ་རྩོམ་སའི་ཚད་འཛིན་གྱི་ཐིག་གོ །
རྒྱུག་ལམ,༡ གནམ་ཐང་དུ་གནམ་གྲུ་འཕུར་བ་དང་འབབ་པའི་སྐབས་ཀྱི་རྒྱུག་ལམ་དང༌། ༢ ལུས་རྩལ་རྒྱུག་འགྲན་བྱ་སའི་རྒྱུག་ལམ་སོགས་སོ། །
རྒྱུག་ལྷམ,རྒྱུག་འགྲན་བྱེད་པའི་སྐབས་སུ་གྱོན་བྱའི་ཆེད་དུ་བཟོས་པའི་ལྷམ་ཞིག་གོ །
རྒྱུགས་གཞི,རྒྱུགས་ལེན་པའི་དྲི་ཚིག་གོ །
རྒྱུགས་དམིགས་སློབ་གསོ,རྒྱུགས་སྤྲོད་པ་དམིགས་ཡུལ་དུ་བཟུང་ནས་སློབ་ཁྲིད་བྱེད་པའི་ཐབས་ཤིག་གོ །
རྒྱུགས་བཤེར,རྒྱུགས་ཤོག་ལ་བལྟ་བཤེར་གྱི་སྒོ་ནས་སྐར་ཚད་གཅོད་པའོ། །
རྒྱུགས་བསྐོ,ལས་བྱེད་པའི་གྲ་སྒྲིག་མི་སྣ་དག་རྒྱུགས་སྤྲད་པའི་འབྲས་བུ་ལ་བརྟེན་ནས་གོ་གནས་སུ་བསྐོ་གཞག་དང་གོ་གནས་སྤར་ནས་ལས་འགན་གྱི་འོས་ཐོབ་སྤྲོད་པའོ། །
རྒྱུགས་འགུགས,སྤྱི་བསྒྲགས་ཀྱི་རྣམ་པས་རྒྱུགས་སྤྲོད་པ་འགུགས་པར་བྱེད་པའོ། །
རྒྱུགས་ར,སློབ་མར་རྒྱུགས་ལེན་སའི་གནས་སོ། །
རྒྱུགས་རྟོག་པ,རྒྱུགས་སྤྲོད་པའི་སྐབས་སུ་རྒྱུགས་རར་ལྟ་རྟོག་དང་སྒྲིག་ལམ་འཛིན་མཁན་ནོ། །
རྒྱུགས་ལེན,སློབ་སྦྱོང་གི་སྦྱངས་འབྲས་ཀྱི་ཚད་བགམ་པའི་ཕྱིར་རྒྱུགས་ལེན་པའོ། །
རྒྱུགས་ལེན་ལྟེ་གནས,ཤེས་ཡོན་ནམ་རྩལ་ནུས་ཀྱི་ཚོད་ཉུལ་བའི་ལས་ཁུངས་སོ། །
རྒྱུགས་ཤོག,༡ རྒྱུགས་ལེན་སྐབས་རྒྱུགས་ལན་བྲི་ས་དང༌། ༢ རྒྱུགས་ལན་བྲིས་པའི་ཤོག་ལྷེའོ། །
རྒྱུགས་ཤོག་སྟོང་པ,རྩོམ་ཡིག་བྲིས་མེད་པའམ་དྲིས་ལན་བཏབ་མེད་པའི་རྒྱུགས་ཤོག་གོ །
རྒྱུགས་ཤོག,རྒྱུགས་ལེན་པའི་ཚེ་རྒྱུགས་སྤྲོད་མི་རྣམས་ཀྱིས་ལན་བྲི་སའི་ཤོག་ལྷེའམ་ལན་བྲིས་པའི་ཤོག་ལྷེའོ། །
རྒྱུགས་སྤངས,རྒྱུགས་སྤྲོད་མི་དགོས་པའོ། །
རྒྱུགས་སྤྲོད་ཁྲོལ་ཡིག,རྒྱུགས་སྤྲད་པར་ཞུགས་ཆོག་པའི་དཔང་འཛིན་ནོ། །
རྒྱུགས་སྤྲོད་པ,མིང་ཐོ་བཀོད་དེ་སློབ་བསྡུ་དང་བཟོ་པ་དང་ལས་བྱེད་པ་བསྡུ་ལེན་སོགས་ཀྱི་རྒྱུགས་སྤྲོད་ལ་ཞུགས་མཁན་ནོ། །
རྒྱུགས་སྤྲོད། རྒྱུགས་ལེན,ཡིག་ཐོག་གམ་ངག་ཐོག་གང་རུང་གི་དྲི་བ་བྱས་ནས་ཤེས་རིག་དང་ནུས་པའི་ཚོད་ཉུལ་བའོ། །
རྒྱུངས་པ། རྒལ་རྣག,སྒལ་ལྡན་སྲོག་ཆགས་ཀྱི་ལྟེ་བའི་དབང་རྩའི་མ་ལག་གི་ཁག་གཙོ་བོ་ཞིག་སྟེ། སྒལ་ཚིགས་ཀྱི་སྦུ་གུའི་ནང་དུ་ཀླད་ཞོ་ལྟར་གནས་པའི་གཞོགས་གཉིས་ན་དབང་རྩ་ཆ་འདྲ་བར་གྱེས་ནས་ཡན་ལག་དང་དོན་སྣོད་སོགས་སུ་བརྐྱངས་ཤིང་གཙོ་བོ་དབང་རྩའི་ཕྲ་ཕུང་གིས་གྲུབ་པའོ། །
རྒྱུད་གཅིག་པ,༡ བསྟར་ལ་རིང་བའི་རྒྱུད་གཅིག་པ་དང༌། ༢ ཐོན་སྐྱེད་གོ་རིམ་དང་བྱ་བའི་བར་མཚམས་མ་ཆད་པར་རྒྱུད་གཅིག་ཏུ་འབྲེལ་བ་ཅན་ནོ། །
རྒྱུད་གཉིས་པི་ཝང༌། རྒྱུད་གཉིས,རྒྱུད་སྐུད་གཉིས་ཅན་གྱི་གཞུ་འཐེན་རོལ་ཆས་ཤིག་གོ །
རྒྱུད་གསུམ,རྒྱུད་དཀྲོལ་རོལ་ཆས་ཤིག་སྟེ། ཤིང་དོང་གི་ཁའི་ལོགས་གཉིས་སྦྲུལ་ལྤགས་ཀྱིས་བཏུམས་ཤིང་སྟེང་ཕྱོགས་སུ་རྒྱུད་སྐུད་གསུམ་ཅན་གྱི་ཡུ་བ་རིང་པོ་ཡོད་པའི་རམ་འདེགས་རོལ་ཆས་ཤིག་གོ །
རྒྱུད་དྲུག,རྒྱུད་སྐུད་དྲུག་ལྡན་གྱི་རོལ་ཆས་ཤིག་སྟེ། ནང་གསེས་སུ་རིགས་དུ་མ་ཡོད་དོ། །
རྒྱུད་དྲུག,རྒྱུད་དྲུག་དང་ལྡན་པའི་རོལ་ཆས་ཀྱི་རིགས་ཤིག་གོ །
རྒྱུད་བཞག,སྐྱེ་དངོས་ལུས་ཕུང་གི་གྲུབ་སྟངས་སམ་སྐྱེ་ཁམས་ནུས་པ་རྣམས་རྨང་རྒྱུ་ལ་བརྟེན་ནས་རབས་སྔ་མ་ནས་ཕྱི་མར་བརྒྱུད་ཅིང་བཞག་པའོ། །
རྒྱུད་འདྲེས། རིགས་འདྲེས,སྲོག་ཆགས་དང་རྩི་ཤིང་སོགས་ཀྱི་རིགས་རྒྱུད་དང་སྡེ་ཚན་མི་འདྲ་བའི་བར་ཕན་ཚུན་སྡེབ་སྦྱོར་དང་སོན་རྡུལ་འདྲེས་ནས་རབས་ཕྱི་མ་སྐྱེད་པར་བྱེད་པའོ། །
རྒྱུད་འཕེལ,རིགས་རྒྱུད་སོགས་ཇེ་མང་དུ་འཕེལ་བའམ་ཁྱབ་པའོ། །
རྒྱུད་འབྲེལ་ཚོང་ཁང༌། མཉམ་སྦྲེལ་ཚོང་ཁང༌,ལྟེ་བའི་ཚོང་ཁང་ཞིག་ལ་མཉམ་འབྲེལ་བྱས་ཏེ་ཚོང་ཁང་གི་མིང་དང་ཚོང་རྫས་དང་སྤུས་ཚད་དང་རིན་གོང་སོགས་ཀྱི་ཚད་གཞི་གཅིག་གྱུར་ཅན་བརྒྱུད་འབྲེལ་ཚོང་ཁང་ངོ་ ། །
རྒྱུད་འཛིན,རྒྱུ་དངོས་སོགས་ཤུལ་འཛིན་བྱེད་པའོ། །
རྒྱུད་རོལ,པི་ཝང་སོགས་རྒྱུད་ཅན་གྱི་རོལ་ཆའི་རིགས་སོ། །
རྒྱུད་རྒྱུ,སྐྱེ་དངོས་ཕུང་པོའི་རྒྱུད་འདེད་ཀྱི་རྒྱུ་གཙོ་བོར་གྱུར་པ་ཕྲ་ཕུང་གི་ཚོན་ཕུང་ཁྲོད་གནས་པ་ཞིག་གོ །
རྒྱུད་སྤེལ,སྐྱེ་དངོས་ལས་ཕུང་བོ་གསར་བ་སྐྱེད་པའམ་རྒྱུན་གསར་བ་སྤེལ་བའོ། །
རྒྱུན་གོང༌། མཉམ་གོང༌,༡ རྒྱུན་ལྡན་ནམ་དྲང་བདེན་གྱི་རིན་གོང་དང༌། ༢ རྒྱལ་ཁབ་ཅིག་གི་རང་གནས་རིན་ཟོང་ངམ་དངུལ་ལོར་གྱི་གཏན་འབེབས་ཀྱི་གསེར་དང་མཉམ་པའི་ཚད་དོ། །
རྒྱུན་གོང་ཁྲོམ་ར,ཚོང་རྫས་ཀྱི་རིན་གོང་འོས་ཤིང་འཚམ་པའི་ཁྲོམ་རའོ། །
རྒྱུན་གོས,དུས་རྒྱུན་དུ་གོན་པའི་གོས་ཏེ། གཟབ་གོས་དང་སྒྲིགས་གོས་ཀྱི་ཟླས་ཕྱེས་པའོ། །
རྒྱུན་ཆགས་བརྙན་འཕྲིན,ནང་དོན་ཕན་ཚུན་འབྲེལ་བའི་རིགས་དག་ལེ་ཚན་དུ་བྱས་པའི་བརྙན་འཕྲིན་གློག་བརྙན་ནོ། །
རྒྱུན་བསྲིང་འཕེལ་རྒྱས,རྒྱུན་བསྲིང་དུ་རུང་བའི་འཕེལ་རྒྱས་ཏེ། དེང་རབས་ཀྱི་མིའི་དགོས་མཁོ་དང་འདོད་པ་སྐོང་བར་ནུས་ཤིང༌། ཕྱི་རབས་ཀྱི་མིའི་ཕུགས་ཀྱི་ཁེ་ཕན་ལ་གནོད་པ་མི་བྱེད་པའི་རང་བྱུང་ཁམས་དང་དཔལ་འབྱོར་དང་སྤྱི་ཚོགས་འཆམ་མཐུན་རྣམས་དཀྱུས་གཅིག་ཏུ་འཕེལ་རྒྱས་སུ་འགྲོ་ཚུལ་ཞིག་གོ །
རྒྱུན་ཞྭ,དུས་རྒྱུན་དུ་གྱོན་བྱའི་སྟབས་བདེའི་ཞྭ་མོའོ། །
རྒྱུན་ཟས,རྒྱུན་ཟས་ཀྱི་འགྲེལ་བར་ལྟོས།
རྒྱུན་ཟས,རྒྱུན་དུ་བཟའ་བར་བྱ་བའི་ཁ་ཟས་ཀྱི་རིགས་སོ། །
རྒྱུན་སྐྱོང༌,རྒྱུན་ཆད་དུ་མི་འཇུག་པར་སྐྱོང་བའོ། །
རྒྱུན་སྲོལ,སྔར་ནས་ཆགས་པའི་སྲོལ་རྒྱུན་གྱི་འགྲོ་ལུགས་སོ། །
རྒྱུན་སྲོལ་དམག་འཁྲུག,མཚོན་ཆ་ཕལ་བར་བརྟེན་པའི་དམག་འཁྲུག་གོ །
རྒྱུན་སྲོལ་མཚོན་ཆ,ཉིང་རྡུལ་མཚོན་ཆ་མ་གཏོགས་པའི་སྤྱིར་བཏང་དུ་བེད་སྤྱོད་གཏོང་རྒྱུའི་གོ་མཚོན་ཏེ། མེ་མདའ་དང་མེ་སྒྱོགས་དང་གནམ་གྲུ་སོགས་སོ། །
རྒྱུས་པ,ཤ་དང་རུས་པ་སྦྲེལ་བྱེད་ཀྱི་ཕུང་གྲུབ་རྒྱུ་སྲ་ལ་མཉེན་པའི་རང་བཞིན་ཅན་ཞིག་གོ །
རྒྱུས་པ། རྩ་རྒྱུས,ཤ་དང་རུས་པ་སྦྲེལ་བྱེད་ཀྱི་སྲ་ལ་མཉེན་པའི་རང་བཞིན་ཅན་གྱི་ལུས་ཕུང་གི་གྲུབ་ཆ་ཞིག་གོ །
རྒྱུས་མེད,དོན་དག་གམ་ལས་ཀ་གང་ཞིག་ལ་གོམས་འདྲིས་སམ་ཉམས་མྱོང་མེད་པའོ། །
རྒྱུས་ཡོད,བྱ་བ་གང་རུང་ལ་ཆ་རྒྱུས་དང་ཉམས་མྱོང་ཡོད་པའོ། །
རྒྱུས་ཤེལ,འོད་རིག་རྒྱུས་རྒྱུ་ལས་བཟོས་པའི་བརྟག་ཆས་མཉེན་འགུགས་ཅན་བྱང་ཁོག་དང་དོན་སྣོད་ཀྱི་གྲུ་ཁུག་སོགས་སུ་དཀྱོག་ནས་གཞུག་ཆོག་པ་ཞིག་གོ །
རྒྱུས,སྲོག་ཆགས་དང་སོན་ལྡན་རྩི་ཤིང་གི་ཕུང་པོར་གནས་པའམ་མིས་བཟོས་པའི་མཉེན་གཤེས་ལྡན་ཞིང་སྐུད་པ་ཕྲ་མོའི་རྣམ་པ་ཅན་གྱི་དངོས་པོ་ཞིག་གོ །
རྒྱུུ་ཆ,གྱོན་ཆས་ཀྱི་རྒྱུ་དང༌། ༢ དམིགས་བཀར་ཐེར་མའི་རིགས་དང༌། ༣ བྱ་བ་གང་ཞིག་སྒྲུབ་པའི་འཇོན་ཐང་ཡོད་པའི་མིའོ། །
རྔ༌,ཤིང་ཁྱུད་མོར་བསྐྱིལ་པའི་ལོགས་ངོས་གཉིས་སུ་པགས་པས་གཡོགས་པར་དབྱུ་གུས་བསྣུན་ཚེ་སྒྲ་འབྱིན་པའི་རོལ་ཆས་ཤིག་གོ །
རྔ་ཁུལ,རྔ་མོང་གི་ཁུ་ལུའོ། །
རྔ་བྱའི་སྲིད་ཇུས,དངོས་ཡོད་གནས་ཚུལ་ལ་ཕྲད་དུས་ཁ་གཏད་དམ་ངོས་ལེན་བྱེད་མི་ཕོད་པའི་སྲིད་ཇུས་ཏེ། དེ་ཡང་རྔ་བྱ་ནི་གཞན་གྱིས་དེད་ཅིང་བསྙེགས་ནས་འཇིགས་པ་ལ་གཏུག་ཚེ་མགོ་བོ་བྱེ་མའི་ནང་དུ་བཅུག་ནས་ཉེན་ཁ་ལས་ཐར་བར་གྱུར་ཏོ་སྙམ་དུ་སེམས་སོ་ཞེས་གྲགས་པའི་དཔེ་དང་སྦྱར་བའཽ། །
རྔ་མཁར,གནའ་བོའི་དུས་སུ་མཁར་གྲོང་དག་ན་དུས་བརྡ་དང་ཉེན་བརྡ་གཏོང་བྱེད་ཀྱི་རྔ་བོ་ཆེ་གདགས་སའི་ཁང་བརྩེགས་སོ།།
རྔན་བཅས་གསར་འགྱུར,གསར་འགྱུར་སྡེ་ཁག་གམ་གསར་འགོད་མི་སྣས་རྔན་པ་བླངས་ཏེ་གསར་ཤོག་གམ་བརྙན་འཕྲིན་སོགས་སུ་བཀོད་པའི་གསར་འགྱུར་རོ། །
རྔན་བསྒྲགས,མི་གཞན་ལ་དངུལ་སྤྲོད་པ་སོགས་བདག་རྐྱེན་གྱི་ཐབས་ལ་བརྟེན་ནས་བྱ་བ་གང་ཞིག་སྒྲུབ་རོགས་ཀྱི་རེ་བ་མངོན་གསལ་དུ་བཏོན་པའོ། །
རྔམ་སྟོན,རྒོལ་གཏམ་གཏོང་པའམ་རེ་འདོད་གང་ཞིག་མཚོན་པའི་ཆེད་དུ་རང་ཉིད་ཀྱི་རྔམ་བརྗིད་དང་ཟིལ་ཤུགས་སྟོན་པའི་ཐུན་མོང་གི་བྱ་སྤྱོད་ཅིག་གོ །
རྔུབ་ཕྱགས,ཁང་མཐིལ་གྱི་རྡུལ་སྙིགས་ཕྲ་མོ་རྣམས་བརྔུབས་ནས་ཕྱགས་བྱེད་ཀྱི་འཕྲུལ་ཆས་ཤིག་གོ །
རྔུལ་འགག,ནང་དུ་གྱོན་རྒྱུའི་རྔུལ་ཆུ་ལེན་བྱེད་ཀྱི་སྟོད་གོས་གོང་བ་དང་ཕུ་རུང་མེད་པ་ཞིག་གོ །
རྔུལ་ལེན,རྔུལ་ཆུ་ལེན་བྱེད་ཀྱི་ཤ་འབྱར་སྟོད་གོས་ནང་མའོ། །
རྔོ་སླང༌། ཚོད་རྐོ,ཚོད་རིགས་བརྔོ་སའི་སླ་ངའོ། །
རྔོག་གྱང༌། གྱང་རྟ་སོ་མ,གྱང་གི་སྣེ་མོ་གཅིག་གྱེན་ལ་འཕྱོ་བ་རྟའི་ཟེ་བ་དང་འདྲ་བའི་གནའ་བོའི་གྱང་གི་རྣམ་པ་ཞིག་གོ །
རྔོན་ཁྲོལ་དཔང་ཡིག། རྔོན་དཔང༌,དུས་དང་ས་གནས་ངེས་ཅན་གྱི་ནང་དུ་རི་དྭགས་རྔོན་ཆོག་པའི་ལག་འཁྱེར་རོ། །
རྔོན་གཟིག,ཨེ་ཤ་ཡ་དང་ཨ་ཧྥེ་རི་ཁའི་ས་ཆ་ཁ་ཤས་སུ་ཡོད་པའི་རི་དྭགས་གཤོར་བའི་གཟིག་ཅིག་སྟེ། བང་རྩལ་ཤིན་ཏུ་ཆེ་བས་དུས་ཚོད་རེའི་ནང་དུ་ལེ་བར་བརྒྱ་ཕྲག་ཙམ་ལ་རྒྱུག་ཐུབ་བོ། །
རྔོན་རྒྱ,ས་ཁུལ་དང་དུས་ཚོད་ངེས་ཅན་ཞིག་ཏུ་རི་དྭགས་དང་གཅན་གཟན་སོགས་རྔོན་བྱེད་མི་ཆོག་པར་བྱས་པའི་བཅད་རྒྱའོ། །
རྔོན་རྒྱའི་ས་ཁུལ,རི་དྭགས་དང་གཅན་གཟན་སོགས་གསོད་མི་ཆོག་པའི་བཀག་རྒྱ་ཡོད་པའི་ས་ཁུལ་ལོ། །
རྗིད་ཤ,ཚིལ་མེད་པའི་ཤ་རྐྱང་ངོ༌། །
རྗེ་འཕྲུལ,ཁ་པར་གཏོང་མཁན་གྱི་འདོད་པ་ལྟར་དུ་ཁ་པར་གྱི་འཕྲིན་རྣམས་གནས་སོ་སོར་སྐྱེལ་བར་བྱེད་པའི་འཕྲུལ་ཆས་ཏེ། མི་བྱེད་དང་རང་བྱེད་གཉིས་ཡོད་དོ། །
རྗེན་ཐོ། ཅུང་པེང༌,གྲོ་ཕྱེ་སྦྲུས་མ་རླངས་བཙོས་བྱས་པའི་ཟན་རྡོག་རྡོག་པོ་ཞིག་གོ །
རྗེན་བཅད་ཁམ། བཅད་ཁམ,ཆེ་ཆུང་མཉམ་པར་དུམ་བུ་དུམ་བུར་བཅད་པའི་རྗེན་རྡོག་གོ །
རྗེན་ཚལ,མ་བཙོས་པར་རྗེན་པ་བཟའ་ཆོག་པའི་ལྡུམ་ཚལ་གྱི་རིགས་སོ། །
རྗེས་ཐོན་ཁྱད་སྟོབས,རྗེས་སུ་བྱུང་བའི་ཁྱད་འཕགས་ཅན་གྱི་སྟོབས་ཤུགས་སོ། །
རྗེས་དཔག,ཤེས་ཟིན་པའི་དོན་གྱི་འབྲེལ་བ་ལ་བརྟེན་ནས་མ་ཤེས་པའི་ལྐོག་གྱུར་གྱི་དོན་རྗེས་སུ་དཔོག་པའོ། །
རྗེས་དྲན་སྦྲག་དེབ,སྦྲག་སྲིད་སྡེ་ཁག་གིས་རྒྱལ་ཁབ་ཕྱི་ནང་གི་མི་སྣ་གྲགས་ཅན་དང༌། དོན་ཆེན་སོགས་ལ་རྗེས་དྲན་གྱི་ཆེད་དུ་བཟོས་པའི་སྦྲག་འཛིན་སྣ་ཚོགས་ལྷན་དུ་བསྒྲིགས་པའི་དེབ་བོ། །
རྗེས་བྱུང༌,དང་པོ་ནས་ལྷན་དུ་སྐྱེས་པ་མ་ཡིན་པར་རྗེས་ནས་ཐོབ་པའི་རང་བཞིན་ནོ། །
རྗེས་སྣོན,རྗེས་སུ་ཁ་བསྐང་བའམ་བསྣན་པར་བསྒུག་པའོ། །
རྙིང་ཚབ་གསར་བརྗེ,༡ སྐྱེ་དངོས་རྣམས་ཀྱིས་རང་ཉིད་འཚོ་བ་ལ་ཉེ་བར་མཁོ་བའི་འབྱུང་བའི་ཁམས་ཀྱི་དངོས་པོ་གསར་པ་རྣམས་རྒྱུན་ཆད་མེད་པར་ནང་དུ་སྡུད་ཅིང་རང་གི་ཁམས་སུ་འགྱུར་བར་བྱེད་པའི་ཞོར་དུ་ནང་གི་སྙིགས་རོ་རྣམས་ཀྱང་ཕྱིར་འབྱིན་པའི་རྩ་བའི་ཁྱད་ཆོས་ཤིག་དང༌། ༢ གསར་བྱུང་གི་བྱ་དངོས་རྣམས་བྱ་དངོས་རྙིང་པའི་ཚབ་ཏུ་འགྱུར་བ་ལའང་བྱའོ། །
རྟེའུ,རྟ་དང་རྒོད་མའི་ཕྲུ་གུ་ཆུང་ངུ་ལོ་གཅིག་མ་ལོན་པའོ། །
རྟོག་དཔྱོད,དོན་གང་ཞིག་ལ་ཞིབ་མོར་བལྟས་ནས་རྟོག་ཅིང་དཔྱོད་པའོ། །
རྟོག་དོན,ཕྱི་རོལ་ཡུལ་གྱི་བྱ་དངོས་དག་གི་སྤྱིར་བཏང་ངམ་ངོ་བོ་ཙམ་གྱྀ་ཁྱད་ཆོས་རགས་པར་འཛིན་ཚུལ་ཞིག་སྟེ། མིའི་རིགས་ཀྱིས་འཇིག་རྟེན་ལ་ངོས་འཛིན་བྱེད་པའི་སྐབས་སུ་དབང་མངོན་ལ་ཇི་ལྟར་སྣང་བ་བཞིན་ཕན་ཚུན་འདྲ་བའི་བྱ་དངོས་དག་ལ་རྗེས་སུ་འགྲོ་བའི་ཐུན་མོང་གི་ཁྱད་ཆོས་རྣམས་ཕྱོགས་བསྡུས་བྱས་ནས་འཛིན་པ་སྟེ། དཔེར་ན། ཁ་བ་དང་ཤོག་བུ་དང་དངུལ་རྣམས་ཀྱི་ཁ་དོག་ཕྱོགས་བསྡུས་བྱས་ནས་དཀར་པོ་ཞེས་དོན་གྱི་སྤྱི་གཅིག་ཏུ་རྟོག་པས་བསྡུས་ཏེ་འཛིན་པ་ལྟ་བུའི་དོན་ནོ། །
རྟོག་བཀོད,སེམས་སུ་ཤར་བའི་རྨང་གཞིའི་སྟེང་དུ་རྟོག་པས་གསར་དུ་བསླངས་པའི་སེམས་ཁམས་ཀྱི་བརྒྱུད་རིམ་མམ་རྟོག་འཆར་གྱིས་བཀོད་པའི་དངོས་པོ་ཞིག་གོ །
རྟོག་བཟོ,བློའམ་རྟོག་པས་བཟོ་བའོ། །
རྟོག་བཟོ,རྟོག་བཟོའི་འགྲེལ་བར་ལྟོས།
རྟོག་བཤེར,ཡུལ་དངོས་ལ་རྟོག་བཤེར་རམ་ལྟ་རྟོག་བྱེད་པའོ། །
རྟོག་མྱུལ,ཕྱོགས་དུ་མ་ནས་རྟོག་དཔྱོད་དང་རྒྱུ་མཚན་འཚོལ་བ་ལ་བརྟེན་ནས་དོགས་གནད་སེལ་ཐབས་བྱེད་པའོ། །
རྟོག་འགོད,མ་འོངས་པའི་བྱ་བ་ལ་རྟོག་པས་འཆར་འགོད་བྱེད་པའོ། །
རྟོག་འཆར,ཕྱི་རོལ་ཡུལ་གྱི་བྱ་དངོས་རྣམས་ཀྱིས་བཞག་པའི་བསམ་པའི་སྣང་བརྙན་ལའོ། །
རྟོག་འཆར་སྒྱུ་རྩལ,དུས་རབས ༢༠ པའི་ལོ་རབས ༧༠ པར་ནུབ་ཕྱོགས་རྒྱལ་ཁབ་ཏུ་དར་བའི་སྒྱུ་རྩལ་གྱི་རྣམ་པ་ཞིག་སྟེ། དེས་སྲོལ་རྒྱུན་སྒྱུ་རྩལ་གྱི་དབྱིབས་བཀོད་བཀག་སྟེ་དོན་དངོས་ཀྱི་སྒྱུ་རྩལ་བརྩམས་དངོས་ནི་རྟོགས་དོན་ནམ་རྟོག་འཆར་གྱི་ཚོགས་པ་ཡིན་པར་འདོད་ལ། དེ་དག་གི་སྒྱུ་རྩལ་བརྩམས་དངོས་ཀྱི་ཁྲོད་དུ་བཟོ་སྣོན་ཅི་ཡང་མ་བྱས་པའི་ཐོག་མའི་རྒྱུ་ཆ་ཉིད་སྒྱུ་རྩལ་ཐོན་རྫས་སུ་བཟུང་སྟེ་བཤམས་སྟོན་བྱེད་པ་སོགས་ལས་སྒྱུ་རྩལ་པ་དང་ལྷན་དུ་ལྟ་མཁན་སོ་སོའི་རྟོག་འཆར་དག་མཛེས་དཔྱོད་ཀྱི་མངའ་ཁོངས་སུ་ཐད་ཀར་འཇུག་པར་འདོད་དོ། །
རྟོག་འཇལ,ཐད་ཀར་བརྟག་དཔྱད་བྱ་མི་ཐུབ་པའི་དངོས་པོ་རྣམས་འཇལ་ཆས་ལ་བརྟེན་ནས་རྟོག་དཔྱོད་དང་ཚད་འཇལ་བྱེད་པའོ། །
རྟོག་སྨོན,སྤྱི་ཚོགས་དང་རང་ཉིད་ཀྱི་ཕུགས་འདུན་ཞིག་ལ་དམིགས་ནས་མངོན་དུ་མ་གྱུར་པའི་བྱ་དངོས་རྣམས་ལ་རེ་ཞིང་སྨོན་པར་བྱེད་པའོ། །
རྟོན་ཤོག་འཕེན་པ,རྒྱལ་ཁབ་འགའ་ཞིག་གི་གྲོས་ཚོགས་ཀྱིས་ནང་བློན་ཁག་ལ་འདེམས་ཤོག་འཕངས་ནས་ཡིད་ཆེས་ཀྱི་ཚད་ཅི་འདྲ་ཡིན་པར་བརྟག་པའི་དམངས་གཙོའི་ལྟ་སྐུལ་བྱེད་ཐབས་ཤིག་གོ །
རྟོལ་དཔྱད། གཙག་དཔྱད,སྨན་ཁབ་དང་གཙག་བུ་སོགས་ཀྱིས་གཙག་ཅིང་བརྟོལ་ནས་ནད་ལ་བརྟག་དཔྱད་དང་བཅོས་པའི་ཐབས་ཤིག་གོ །
རྡར་འཁོར,རྡོ་ཕྱེ་དང་འབྱར་རྫས་བསྲེས་ནས་བཟོས་པའི་རྡར་བྱེད་ཀྱི་འཁོར་ལེབ་ཅིག་གོ །
རྡར་རྡོ,གྲི་སོགས་རྡར་སའི་རྡོའོ། །
རྡལ་དབྱུག། བསྒྲིལ་ཤིང༌,སྟེང་དུ་བསྒྲིལ་ཏེ་གྲོ་རྗེན་སྲབ་མོར་རྡལ་བྱེད་ཀྱི་དབྱུག་པ་བུམ་གྲིལ་མ་ཞིག་གོ །
རྡུང་བཟོ,ལྕགས་རིགས་མེ་ཡིས་ངར་དུ་བཅུག་ནས་བརྡུངས་ཏེ་དབྱིབས་སྣ་ཚོགས་བཟོ་བའོ། །
རྡུང་བཟོ་པ,ལྕགས་རིགས་མེ་ཡིས་ངར་དུ་བཅུག་ནས་བརྡུངས་ཏེ་དབྱིབས་སྣ་ཚོགས་བཟོ་མཁན་གྱི་མིའོ། །
རྡུང་འཁོར,རོལ་རྩེད་གླིང་སོགས་སུ་ནང་དུ་མི་བསྡད་ནས་ཕན་ཚུན་རྡུང་ཐུག་བྱེད་པའི་རྩེད་ཆས་ཀྱི་གློག་འཁོར་ཆུང་ངུ་ཞིག་གོ །
རྙེད་པ,སྔོན་ཆད་མཐོང་མ་མྱོང་བའི་བྱ་དངོས་དང་ཆོས་ཉིད་ལ་ཞིབ་འཇུག་བྱས་ཏེ་གསར་དུ་རྙེད་པའོ། །
རྙོག་འཛིངས,བྱ་བ་དང་དངོས་པོ་གང་ཞིག་ལ་རིགས་དང་གོ་རིམ་མང་བ་སོགས་རྣམ་པ་རྙོག་ཅིང་འཛིངས་པའོ། །
རྟ་གྲི,སྐྱ་དམག་གིས་བཀོལ་བའི་གྲི་རིང་པོ་ཞིག་གོ །
རྟ་ཐབ། རྒྱ་ཁོག,ཟས་ཅོག་ཐོག་ཏུ་བཞག་སྟེ་ཚོད་མའི་རིགས་སྣ་ཚོགས་འཚེད་ཅིང་ཟ་ཆོག་པའི་ཐབ་སྣོད་གཉིས་གཞི་གཅིག་ཏུ་འབྲེལ་བའི་རྡིག་གམ་བ་མ་ཞིག་གོ །
རྟ་བབས,ཕོ་བྲང་སོགས་ཀྱི་ཕྱི་རོལ་ཏུ་རྟ་ལས་འབབ་སའམ་འབབ་པའི་མཚམས་ཀྱི་སྒོ་ལྟ་བུའོ། །
རྟ་བླ,འབུ་སྲིན་ལྷུ་ལུས་སྲོག་ཆགས་ཀྱི་རིགས། ལུས་ལེབ་ཅིང་རིང་བ་ལུས་ཚིགས་ཉེར་གཅིག་ལས་གྲུབ་ཅིང་སོ་སོར་རྐང་སུག་ཆ་རེ་ཡོད་ལ་དང་པོ་གཉིས་ཀྱོ་བའི་དབྱིབས། མགོ་སེར་པོ་རེག་རྭ་ཅན། དུག་གི་རྨེན་བུ་དང་ལྡན་པ་ཞིག་གོ །
རྟ་མཆོག,གཟུགས་དང་སྟོབས་ཤུགས་བང་རྩལ་སོགས་གང་ཐད་ནས་རྟ་ཕལ་བས་དོ་ཟླ་མི་འོང་བའི་མཆོག་གྱུར་གྱི་རྟའོ། །
རྟ་འགྲན་རྒྱུག་ཁྲ,ཐོག་མར་རྟ་རྒྱུགས་འགྲན་སྡུར་ལ་སྤྱད་པའི་དུས་ཚོད་རྩི་བྱེད་ཀྱི་ཆུ་ཚོད་དོ། །
རྟ་རྩལ་འཁྲབ་སྟོན,སྐྱ་རྩལ་ངོམ་ནས་ལྟད་མོ་སྟོན་པའི་ལུས་རྩལ་ཞིག་གོ །
རྟ་རྩལ,རྟ་བཞོན་ནས་རྒྱུག་པ་དང་མཆོང་བ་དང་རྒྱུག་ཞོར་དུ་རྟའི་གོང་ནས་ལུས་ཀྱི་སྟངས་སྟབས་སྣ་ཚོགས་བསྒྱུར་བའི་ལུས་རྩལ་གྱི་རྣམ་གྲངས་ཤིག་གོ །
རྟ་རྩེད་སྤོ་ལོ། རྟ་གྲུག,རྟ་ཐོག་གི་ལུས་རྩལ་རྣམ་གྲངས་ཤིག་སྟེ། རྩེད་ཐང་གི་རྒྱ་ཁྱོན་ལ་སྤྱིར་སྤྱི་ཁྲུ ༣༠༠x༡༠༠ ཡོད་ཅིང༌། མི་བཞི་རེ་རུ་ཁག་གཅིག་ཏུ་བསྒྲིགས་ཏེ། ལུས་རྩལ་པས་རྟ་ཐོག་ནས་མགོ་འཁྱོག་ལ་ཤིང་གི་ཡུ་བ་ཅན་གྱི་གྲུག་དབྱུག་གིས་སྤོ་ལོ་ལ་གཞུས་ཏེ་འཇུག་སྒོ་རུ་ཚུད་ན་སྐར་མ་ཐོབ་པར་བརྩིའོ། །
རྟ་རྩེད,སྔོན་ཆད་རྟ་བཞོན་ནས་གར་རྩལ་ངོམ་པ་ལ་ཡོངས་སུ་གྲགས་ཤིང༌། ད་ལྟ་དམིགས་བསལ་དུ་སྦྱོང་བརྡར་བྱས་པའི་སྲོག་ཆགས་རྣམས་ཀྱིས་རྩལ་འཆམ་སྣ་ཚོགས་བྱེད་པའོ། །
རྟག་བྱེད། དུས་ཀུན་ཅན,༡ གནམ་གཤིས་སམ་ཆ་རྐྱེན་གང་ལའང་མ་ལྟོས་པར་ཉིན་མཚན་དུས་ཀུན་ཏུ་བཀོལ་བའམ་བྱ་བ་བྱེད་ནུས་པ་དང༌། ༢ ཞབས་ཞུ་སྡེ་ཁག་གིས་ཉིན་རེ་རེར་དུས་ཚོད ༢༤ ལ་བྱ་བ་བར་མེད་དུ་སྒྲུབ་པའོ། །
རྟག་ལྗང་རྩི་ཤིང༌,རྩི་ཤིང་གི་རིགས་ཤིག་སྟེ། ལོ་དུ་མར་ལོ་མ་མི་ལྷུང་བར་དགུན་དུས་སུའང་ལྗང་ཐིང་ངེར་གནས་ཐུབ་པ་སྟེ་དཔྱིད་དུས་སུ་ལོ་མ་གསར་བ་འབུས་ནས་རྒྱས་རྗེས་རྙིང་པ་དག་བརྗེ་བར་འགྱུར་ཞིང་ལྗང་ལོ་མེད་པའི་དུས་ཕལ་ཆེར་མཐོང་དུ་མེད་པས་རྟག་ལྗང་ཞེས་བྱའོ།།
རྟགས་བྱང༌,ཚོང་རྫས་ཀྱི་ཐོག་ལ་སྦྱར་པའི་མིང་དང་སྤྱོད་སྒོ་དང་རིན་གོང་བཅས་འཁོད་པའི་ཁ་བྱང་ངོ༌། །
རྟགས་མ,ལུས་ལ་གདགས་རྒྱུའི་ལས་རིགས་དང་ཐོབ་ཐང་སོགས་མཚོན་བྱེད་ཀྱི་རྟགས་མ་ཞིག་གོ །
རྟགས་རྙིང༌,ཞབས་ཞུའི་ལས་རིགས་ཁྲོད་ཚོང་ཁང་དང་ཟ་ཁང་སོགས་ཀྱི་སྔོན་ཆད་གྲགས་རྒྱ་ཆེ་བའི་མིང་རྟགས་རྙིང་བ་སྟེ། ལོ་རྒྱུས་རིང་བ་སོགས་མཚོན་པར་བྱེད་དོ། །
རྟགས་སྙུག,རྟགས་ཀྱི་རི་མོ་འགོད་བྱེད་ཚོན་མདོག་སྣ་ཚོགས་ཅན་གྱི་སྨྱུ་གུུ་ཞིག་གོ །
རྟུག་སྐམ། རྩྭ་སྐམ,དྲི་ཆེན་སྐམ་ནས་གཏོང་དཀའ་བར་གྱུར་པའོ། །
རྟུལ་ཆས,རྣོ་རྩེ་དང་གྲི་སོ་ལྟ་བུ་མེད་པའི་ཡོ་བྱད་དེ། དཔེར་ན། དབྱུག་དུམ་མམ་ཐོ་བ་ལྟ་བུའོ། །
རྟེན་འབྲེལ་གློག་ཡིག,རྟེན་འབྲེལ་ཞུ་བའི་གློག་ཡིག་གོ །
རྟེའུ་ལོ,འོ་འཐུང་སྲོག་ཆགས་ཤ་ཟན་གྱི་རིགས་གྱང་སོགས་ལ་འཛེག་མཁས་ཤིང་ཕལ་ཆེར་མཚན་མོ་རྒྱུ་ལ་ལུས་ལས་དྲི་ངན་བཏང་སྟེ་རང་སྲུང་བྱེད་པ་ཞིག་གོ །
རྡུལ་ནུས,རྡུལ་ཕྲན་གྱི་སྙིང་པོ་འཐོར་བའམ་འདུས་པ་ལས་བྱུང་བའི་ནུས་པ་སྟེ། སྟོབས་ཤུགས་ཤིན་ཏུ་ཆེ་ཞིང་གཙོ་བོ་བཟོ་ལས་དང་དམག་དོན་ལ་བཀོལ་བར་བྱ་བ་ཞིག་གོ །
རྡུལ་ཕྲན་དུས་སྐབས,རྡུལ་ཕྲ་རབ་ལ་ཞིབ་འཇུག་དང་བེད་སྤྱོད་བྱེད་པའི་དུས་རབས་སོ། །
རྡུལ་ཕྲན་འགད་མདེལ། རྡུལ་མདེལ,རྡུལ་ཕྲན་མཚོན་ཆའི་བྱེ་བྲག་ཅིག་སྟེ། ཡུ་དང་ཕིལ་སོགས་རྡུལ་ཕྲན་གྱི་སྙིང་པོ་བཀད་པ་ལས་བྱུང་བའི་སྟོབས་ཤུགས་ཤིན་ཏུ་དྲག་པོས་གསོད་རྨས་དང་གཏོར་བཤིག་རྒྱ་ཆེན་པོ་བྱེད་དོ། །
རྡུལ་མཚོན,ཉིང་རྡུལ་གྱི་འགྱུར་ལྡོག་ལས་བྱུང་བའི་ནུས་པ་དང་ཁྱབ་འཕྲོའི་ནུས་པ་ལ་བརྟེན་ནས་གསོད་རྨས་དང་གཏོར་བཤིག་ཚབས་ཆེན་གཏོང་བའི་མཚོན་ཆའི་རིགས་ཤིག་གོ །
རྡུལ་མཚོན,རྡུལ་མཚོན་གྱི་འགྲེལ་བར་ལྟོས།
རྡུལ་འགད་དཔྱོད་ཆས,ཉིང་རྡུལ་མཚོན་ཆ་ཇི་ལྟར་འགད་ཚུལ་ལ་ཞིབ་ལྟ་བྱེད་པའི་དཔྱད་ཆས་ཤིག་གོ །
རྡུལ་ཤེད་མ་གྲུ,ཉིང་རྡུལ་གྱི་ཤེད་ཤུགས་ལ་བརྟེན་པའི་མཁའ་སྐྱཽད་མ་གྲུའོ། །
རྡུལ་སྙོམས་བརྙན་འཕྲུལ,རྡུལ་སྙོམས་སྦུ་གུའི་ལག་རྩལ་ལ་བརྟེན་ནས་བཟོས་ཤིང་སྡུད་ཤུགས་དང་སྡུད་ཁྱམས་ཀྱི་ཤུགས་རྐྱེན་མི་ཐེབས་ལ་རྣམ་པ་སྲབ་ཅིང་ཡང་ལ་འཆར་ཤེལ་ཆེ་ཞིང་དྭངས་ཆ་ཆེ་བའི་བརྙན་འཕྲིན་འཕྲུལ་ཆས་ཀྱི་རིགས་ཤིག་གོ །
རྡུལ་སྙོམས་རྣམ་པ,སྤྱིར་བཏང་དངོས་པོ་ལ་ལྕགས་ལྟ་བུ་སྲ་བའི་དང༌། ཆུ་ལྟ་བུ་གཤེར་བའི་དང༌། དབྱང་རླུང་ལྟ་བུ་རླངས་པའི་རྣམ་པས་གནས་སྟངས་གསུམ་ཡོད་ལ། དེ་ཡང་རྒྱུ་རྐྱེན་ངེས་ཅན་ཞིག་ཚོགས་ན་རྣམ་པ་གཅིག་ནས་གཞན་ཞིག་ཏུ་འཕོ་ཞིང་འགྱུར་བར་རུང་བ་སྟེ། གཤེར་བའི་རྣམ་པར་གནས་པའི་ཆུ་ལྟ་བུ་ལ་མཚོན་ན། སེ་དྲོད ༠℃ མན་དུ་སྲ་བའི་རྣམ་པར་འགྱུར་ཞིང༌། སེ་དྲོད ༡༠༠℃ ཡན་དུ་སླེབས་ཚེ་ཁོལ་ནས་རིམ་བཞིན་རླངས་པར་འགྱུར། གལ་ཏེ་ཚ་དྲོད་ཀྱི་རིམ་པ་མུ་མཐུད་དེ་མཐོ་རུ་འཕགས་ན། དེ་ཉིད་འགྲུབ་བྱེད་ཀྱི་ཆ་རྡུལ་རྩོམ་གཞིའི་མ་རྡུལ་དག་སོ་སོར་འབྲལ་ཞིང་དེ་ནས་ཀྱང་ཚ་དྲོད་མུ་མཐུད་དེ་ཇེ་མཐོར་གྱུར་ན་མ་རྡུལ་རྩོམ་གཞིའི་གློག་རྡུལ་དག་ཀྱང་སོ་སོར་བྲལ་ཏེ་སྔར་གྱི་རླངས་པའི་གནས་སྐབས་ཀྱི་དངོས་པོའི་རྣམ་པ་དང་གཏན་ནས་མི་འདྲ་བ་ཞིག་འགྱུར་བ་དེ་ལ་དངོས་པོའི་རྣམ་པ་བཞི་པ་ཞེས་ཀྱང་བྱ་ལ། སྐབས་དེར་གློག་ཁུར་ཕོ་མོའི་གྲངས་ཚད་ཕལ་ཆེར་སྙོམས་པའི་གློག་གྱེས་ཀྱི་རྣམ་པར་གནས་པས་ན་རྡུལ་སྙོམས་རྣམ་པ་ཞེས་བྱའོ། །
རྡུལ་སྡུད་ལྷན་འགུལ,བརྟན་པའི་སྡུད་ཁྱམས་དང་འདར་ཚད་མཐོན་པོའི་བསྣོལ་འགྱུར་གློག་སྡུད་ཁྱམས་ཀྱི་ཐུན་མོང་བྱེད་ནུས་ཀྱི་དབང་གིས། སྲ་གཟུགས་ལ་འདར་ཚད་ཅིག་གི་ཉེ་འཁོར་དུ་ཐེབས་པའི་འདར་ཚད་མཐོན་པོའི་གློག་སྡུད་ཁྱམས་ཀྱི་ལྷན་འགུལ་སྡུད་ལེན་བྱེད་པའི་སྣང་ཚུལ་ལོ། །
རྡུལ་སྡུད་ལྷན་འགུལ,རྡུལ་ཕྲན་གྱི་སྙིང་པོར་ཁབ་ལེན་གྱི་ནུས་པ་ཕོག་པར་བརྟེན་ནས་ངེས་གཏན་འདར་ཚད་གྱི་གློག་རླབས་དང་ཕན་ཚུན་ལྷན་དུ་འགུལ་བའི་སྣང་ཚུལ་ཞིག་གོ །
རྡུལ་སྡུད་ལྷན་འགུལ་རྟོག་འཕྲུལ,རྡུལ་སྡུད་ལྷན་འགུལ་གྱི་ལག་རྩལ་ལ་བརྟེན་ནས་བརྟག་དཔྱད་བྱེད་པའི་འཕྲུལ་ཆས་སོ། །
རྡེག་པ,༡ རླབས་ཤུགས་ཆེན་པོས་རྡེག་པ་དང༌། ༢ དམག་སོགས་གདོང་མཆོང་བྱེད་པའོ། །
རྡེག་བུ,རྡོ་རིང་སོགས་ཀྱི་ཡིག་གཟུགས་པར་བཤུ་བྱེད་སྐབས་ཤོག་སྲབ་སྟེང་ལྷོད་པོར་རྡེག་བྱེད་ཅིག་གཽ །
རྡེག་འཚོང༌། མཐོ་འཚོང༌,ཉོ་ཚོང་བྱེད་སྟངས་ཀྱི་རྣམ་པ་ཞིག་སྟེ། འཚོང་མཁན་གྱིས་དངོས་པོ་གང་རུང་གི་རིན་གོང་དམའ་ཤོས་ཉོ་མཁན་དག་གི་འདུན་སར་བསྒྲགས་རྗེས་དེ་དག་གིས་རིན་གོང་དེ་ལས་མཐོ་བར་སྤར་ཏེ་ཉོ་རྩོད་བྱེད་ཅིང༌། ཅོག་ངོས་སུ་ཤིང་གླེགས་སམ་ཤིང་ཐོ་བརྡེགས་ཏེ་ཚོང་ཐག་གཅོད་པ་སྟེ། དོན་དུ་རིན་གོང་གང་མཐོ་བ་དེར་འཚོང་བའི་རྣམ་པ་ཞིག་གོ །
རྡེག་རྩོམ,རིན་གོང་གི་ཚད་གང་རུང་ཞིག་ནས་མགོ་བརྩམས་ནས་རྡེག་འཚོང་བྱེད་པའོ། །
རྡེག་རླབས,༡ ཉིང་རྡུལ་མཚོན་ཆ་འབར་འགས་བྱུང་བ་ལས་མཁའ་རླུང་ལ་འཁྱོམ་འགུལ་དྲག་པོ་ཐེབས་པའི་གཡོ་རླབས་དང༌། ༢ འདས་སྒྲའི་འགྲོས་ཚད་ཀྱི་འགུལ་བསྐྱོད་ཀྱིས་བསྐྱེད་པའི་བཙིར་ཤུགས་དྲག་པོ་ཐེབས་པའི་དབུགས་རྒྱུན་དང༌། དངོས་པོ་གང་རུང་ལ་ཤུགས་རྐྱེན་འབྱུང་བའི་ནུས་ཤུགས་དྲག་པོའོ། །
རྡེག་རླབས་རྡེའུ་བཤིག,གློག་འཕྲུལ་གྱི་རྡེག་རླབས་ལ་བརྟེན་ནས་ནད་པའི་ཁོང་དུ་ཆགས་པའི་རྡེའུ་སྐྲན་བཤིག་པར་བྱེད་པའི་བཅོས་ཐབས་ཤིག་གོ །
རྡེབ,རྩིས་འཕྲུལ་གྱི་འཐེབ་གཞོང་དང་ཙིག་བརྙན་གྱི་སྟེང་གི་འཐེབ་སོགས་ལ་མཛུབ་མོས་སྣུན་པའམ་རྡེབ་པ་སོགས་སོ། །
རྡེབ་བྱང༌,ཤིང་གི་བྱང་བུ་དྲུག་གམ་དགུ་སོགས་ཐག་པར་བརྒྱུས་ནས་རྡེབ་ཅིང་དཀྲོལ་བའི་རོལ་ཆས་ཤིག་གོ །
རྡེལ་སྐྲན,ལུས་ཀྱི་སྣོད་དུ་སྐྱེ་ལྡན་དངོས་པོ་དང་སྐྱེ་མེད་ཚྭའི་རིགས་ཀྱི་སྙིགས་མ་བསགས་ནས་སྲ་བའི་ངོ་བོར་འདྲིལ་བ་ཞིག་སྟེ། མཁྲིས་པའི་རྡེལ་སྐྲན་ལྟ་བུའོ། །
རྡོ་ཀ་མ་རུ,རྒྱན་བརྐོས་དང་ཁང་པའི་རྒྱན་བཟོ་སོགས་སུ་བཀོལ་བའི་རྡོ་གཞི་དཀར་པོའི་སྟེང་ན་སྲུབས་རིས་ནག་པོ་དང་སྐྱ་བོ་སོགས་ཡོད་པ་ཞིག་གོ །
རྡོ་ཀུ་བ,རྡོ་ཀུ་བའི་འགྲེལ་བར་ལྟོས།
རྡོ་ཀུ་བ,གྲང་ཚོད་དང་བརྔོས་ཚོད་གཉིས་ཀ་བཟོ་ཆོག་པའི་ཀུ་བའི་རིགས་ཀྱི་ཚལ་ཞིག་སྟེ། དབྱིབས་ནར་མོ། ཕྱི་ཤུན་ལ་ཚེར་མ་ཡོད་པ། སྨིན་ཚེ་མདོག་ལྗང་ནག་གམ་ལྗང་སེར་དུ་འགྱུར་བ་ཞིག་གོ །
རྡོ་ཅུ་གང༌,ཁ་དོག་དཀར་བའི་འདྲེས་རྫས་ཤིག་སྟེ་རྒྱུ་སྙི་ཞིང་བསྲེགས་རྗེས་ཆུ་དང་ཕྲད་ན་ཚོས་པར་འགྱུར་བ་ཞིག་གོ །
རྡོ་ཐ,སྐམ་ཟིན་ཅིང་བཟོ་སྣོན་གཞན་མ་བྱས་པའི་ཐ་མག་གི་ལོ་མའོ། །
རྡོ་ཐ། ཐ་སྐམ,ཆེད་དམིགས་སུ་བཟོས་པའི་ཁང་པའི་ནང་ནས་སྐམ་དུ་བཅུག་པའི་དུད་ལོ་སྟེ། ཤོག་དུད་བཟོ་བྱེད་ཀྱི་རྒྱུ་ཆ་གཙོ་བོ་ཞིག་གོ །
རྡོ་ཐ། དུ་ཐ,ཐ་མག་གི་རྫས་སུ་བྱེད་པའི་ལོ་མ་ཞིག་གོ །
རྡོ་ཐལ་བྲག,ཕལ་ཆེ་བ་ཞིག་གནའ་བོའི་སྐྱེ་དངོས་ནང་གི་ཀལ་གྱི་གྲུབ་ཆ་དང་མཚོ་ཆུའི་ནང་གི་སོལ་སྐྱུར་ཀལ་གྱི་སྙིགས་མ་རྣམས་བསགས་ནས་རིམ་གྱིས་ཆགས་པའི་རྡོ་ཐལ་གྱི་བྲག་རིའོ། །
རྡོ་ཐལ,བྲག་རྡོའམ་བྱ་རྡོ་བསྲེགས་ཏེ་བཟོས་པའི་རྡོ་ཐལ་ཏེ། དཀར་རྩི་གཏོང་བའི་རྫས་སུ་བྱེད་དོ། །
རྡོ་དཀར་གོང༌,ཡུལ་གང་སར་ཡོད་པའི་རྡོ་དཀར་པོ་སྲ་ལ་ཤེལ་འོད་ཅུང་འཕྲོ་བ་ཞིག་སྟེ། ཡུལ་སྐད་དུ་རྡོ་དཀར་ཞེས་ཀྱང་ཟེར་རོ། །
རྡོ་དྲེག། བྲག་རྩི,རྡོ་ཕ་བོང་དང་བྲག་གི་ངོས་སོགས་སུ་ཆགས་པའི་དྲེག་པ་སྟེ། ནང་གསེས་སུ་དབྱེ་ན་དཀར་སེར་དམར་ལྗང་ནག་པོ་སྟེ་ལྔ་ཡོད་དོ། །
རྡོ་པད་མ། རྟ་རྨིག་པ,མེ་ཏོག་རྟའི་རྨིག་པའི་དབྱིབས་དང་འདྲ་བའི་མེ་ཏོག་པད་མའི་རིགས་ཤིག་གོ །
རྡོ་མཁར,རྡོ་ཡིས་བརྩིགས་པའི་མཁར་གྲོང་ངོ༌། །
རྡོ་ཚིལ,རྡོ་སྣུམ་སྦྱངས་པ་ལས་བྱུང་ཞིང་ཁ་དོག་དཀར་ཤས་ཆེ་ལ་ཅུང་བའི་འདྲེས་རྫས་ཤིག་སྟེ། སྒྲོན་མེ་བཟོ་བྱེད་སོགས་ཉེར་མཁོའི་དངོས་རྫས་ཀྱི་རྒྱུ་བྱ་ཆོག་ལ་སྨན་དང་ཟས་རིགས་སུའང་བཀོལ་བར་རུང་བ་ཞིག་གོ །
རྡོ་འདམ,རྡོ་ཞིབ་ཀྱི་འདམ་མོ། །
རྡོ་རིང་པར་བཤུ,རྡོ་རིང་སོགས་ཀྱི་ངོས་ལ་ཤོག་སྲབ་བཀབ་ཅིང་འཇམ་ཞིང་མཉེན་ལ་ལྡེམ་ཤུགས་ཅན་གྱི་རྡེག་བུ་ཞིག་གིས་དེའི་ངོས་ཀུན་ལ་ལྷོད་པོར་བརྡེགས་ནས་འབུར་གཤོང་གི་དབྱེ་མཚམས་གསལ་པོར་ཐོན་རྗེས་གཟོད་སྣག་ཚ་བྱུགས་ནས་ཤོག་ཐོག་ཏུ་འབེབས་པར་བྱེད་པའི་ཐབས་ཤིག་གོ །
རྡོ་རིང་ཡི་གེ,ས་མཚམས་དང་ཐ་ཚིག་སོགས་རྡོ་རིང་གི་ངོས་སུ་བརྐོས་པའི་ཡི་གེའོ། །
རྡོ་རྒྱུས། རྡོ་བལ,གཏེར་དངོས་ཀྱི་རྡོ་རིགས་ཏེ་བརྡུངས་ཚེ་རྒྱུས་ཀ་ལྟ་བུའམ་བྱ་སྤུ་ལྟ་བུར་འགྱུར་ཞིང༌། མདོག་དཀར་ཤས་ཆེ་ཞིང་ཚ་དྲོད་དྲག་པོ་ཐུབ་པས་དེང་སང་གློག་དང་དྲོད་ཀྱི་བར་གཅོད་བྱེད་དུ་བཀོལ་བ་ཞིག་གོ །
རྡོ་རྗེ་ཕ་ལམ,ཆེས་སྲ་མཁྲེགས་ཆེ་བའི་གཏེར་དངོས་ཏེ་རྡོ་ཡི་རྒྱལ་པོ་ཞེས་ཀྱང་བྱའོ། །
རྡོ་ལུ་མ,བཟའ་ཚལ་སྔོ་ལྡུམ་གྱི་རིགས་ཏེ། ལོ་མ་འཇོང་དབྱིབས། མེ་ཏོག་རྒྱ་སྨུག འབྲས་བུ་ཟླུམ་འཇོང་ཁ་དོག་རྒྱ་སྨུག་བཀྲག་མདངས་ཅན་འདོགས་པ་ཞིག་གོ །
རྡོ་ལྕགས,བཟོ་ལས་ཀྱི་སྐབས་སུ་བརྡར་བཟོ་བྱེད་གཏེར་དངོས་ཤིན་ཏུ་མཁྲེགས་པོ་ཞིག་གོ །
རྡོ་སོལ་ཁྲོ་ཐབ,ཁྲོ་ལས་བྱས་པའི་རྡོ་སོལ་འབུད་སའི་ཐབ་ཀའོ། །
རྡོ་སོལ་བུང་ཚང༌,རྡོ་སོལ་ལས་བྱས་པའི་བུད་རྫས་སྒོར་མོ་སྦྲང་ཚང་གི་དབྱིབས་དང་འདྲ་བ་ཞིག་གོ །
རྡོ་སྐས,རྡོ་ལས་བཟོས་པའི་ཐེམ་སྐས་སོ། །
རྡོ་སྐུ,རྡོ་ལས་བྱས་པའམ་བྲག་ལ་བརྐོས་པའི་སངས་རྒྱས་བྱང་སེམས་སོགས་ཀྱི་སྐུ་བརྙན་ནོ། །
རྡོ་སྣུམ,བྲག་སྲུབས་སོགས་ནས་བྱུང་བའི་ཁ་དོག་སྔོ་ནག་དང་ནག་པོ་སོགས་ཀྱི་འདྲེས་རྫས་གཤེར་ཁུ་ཞིག་སྟེ། དེ་ཉིད་བགྲུངས་པ་ལས་རིམ་བཞིན་རླངས་སྣུམ་དང་སོལ་སྣུམ་དང་སྣུམ་སྙིགས་སོགས་འབྱུང་ངོ༌། །
རྡོ་ཧྲུག་དཀར་པོ,རྡོ་ཅོང་ཞི་སོགས་ཧྲུག་པོར་བྱས་ཏེ་བཟོས་པའི་ཁང་པ་སོགས་ཀྱི་ཕྱི་ལ་སྦྱར་བྱའི་རྡོ་ཧྲུག་གོ །
རྣ་བའི་རྔ་སྐྱི། རྣ་སྐྱི,རྣ་བུག་ནང་གི་སྒོར་དབྱིབས་ཅན་གྱི་དྭངས་སྐྱི་སྲབ་མོ་འི’མིང་སྟེ། དེ་ལ་རེག་ཚེ་སྒྲ་རླབས་ནང་ངོས་དང་འབྲེལ་བའི་ཉན་རུས་ཆུང་བ་འདར་ནས་སྒྲ་ཐོས་པར་འགྱུར་རོ། །
རྣ་བྱིལ,རྣ་བར་གདགས་བྱའི་ཚར་བུ་ཅན་གྱི་རྒྱན་ཆའོ། །
རྣ་འཁྲུད,སྨན་ཆུ་སོགས་ཀྱིས་རྣ་སྦུག་འཁྲུད་པར་བྱེད་པའོ། །
རྣ་རོགས,རྣ་དབང་ཉམས་པ་རྣམས་ཀྱི་རྣ་བར་བཅུག་སྟེ་སྒྲ་གསལ་བོར་ཐོས་བྱེད་ཀྱི་ཡོ་བྱད་ཅིག་གོ །
རྣ་རྒྱན,རྣ་བར་གདགས་བྱའི་རྒྱན་ཆའོ། །
རྣ་ལོང༌,རྣ་བར་གདགས་བྱའི་ཨ་ལོང་གི་རྣམ་པ་ཅན་གྱི་རྒྱན་ཆའོ། །
རྣ་ཤེལ,རྣ་བའི་ནད་ལ་བརྟག་དཔྱད་བྱེད་པའི་ལག་ཆ་ཞིག་གོ །
རྣ་སྤབས,རྣ་སྦུག་གི་ཚིལ་རྨེན་ལས་བྱུང་བའི་ཟགས་ཐོན་གྱི་རྫས་སྣུམ་ཞག་ཅན་ཞིག་སྟཻ། རླན་འཛིན་ཅིང་འབུ་སོགས་རྣ་བར་འཛུལ་བ་འགོག་པའི་བྱེད་ལས་ཅན་ཞིག་གོ །
རྣག་རུལ,རྨས་སྐྱོན་དང་ནད་སོགས་ཕོག་པའི་རྐྱེན་གྱིས་ཤ་སྐྱིའི་ཕུང་གྲུབ་ལ་ནད་སྲིན་མཆེད་དེ་རྣག་ཐོན་ཞིང་ཟག་རལ་ཏུ་གྱུར་པའོ། །
རྣང་མ,ཞིང་གི་བར་མཚམས་གཅོད་བྱེད་ཀྱི་ས་འབུར་བོའོ། །
རྣང་མ,གདབ་བྱའི་ལོ་ཏོག་མི་འདྲ་བ་དང་བསྟུན་ནས་རྣང་རྒལ་གྱིས་དུམ་བུར་བཅད་པའི་ས་ཞིང་ངོ༌། །
རྣང་མིག,མཐའ་འཁོར་རྣང་གིས་བསྐོར་བའི་ཞིང་ངོ༌། །
རྣམ་གསར་སྡོད་ཁང༌,དབྱིབས་སོགས་སྔར་དང་མི་འདྲ་བའི་རྣམ་པ་གསར་པ་ཅན་གྱི་སྡོད་ཁང་ངོ༌། །
རྣམ་གསར། དཔེ་གསར,སྔར་མེད་པའི་རྣམ་པ་གསར་པའོ། །
རྣམ་གྲངས། ལས་ཁག,བྱ་དངོས་དག་རིམ་པར་ཕྱེ་བའམ་ཚན་པར་བསྟར་བའི་རྣམ་གྲངས་དང༌། བཟོ་བཀོད་དང་རིག་གཞུང་སོགས་ཀྱི་ཆེད་དོན་ལས་ཀའི་ཚན་ཁག་གོ །
རྣམ་པ,༡ ཟློས་གར་དང་གློག་བརྙན་བརྙན་འཕྲིན་འཁྲབ་ཚན་ནང་གི་རྒྱབ་ལྗོངས་དང་རོལ་དབྱངས་དང་འཁྲབ་སྟོན་པ་བཅས་ལས་གྲུབ་པའི་རྣམ་པ་དང༌། ༢ ཞིབ་བརྗོད་རྩོམ་རིག་བརྩམས་ཆོས་ཀྱི་ནང་གི་མི་སྣའི་བར་དུ་བྱུང་བའི་འཚོ་བའི་གནས་ཚུལ་སོགས་གནས་ངེས་ཅན་གྱི་སྣང་ཚུལ་ལོ། །
རྣམ་པ། གནས་ཚུལ,དངོས་པོ་རྣམ་གྱི་ཕྱིའི་རྣམ་པའམ་བྱ་བའི་གནས་བབས་སོ། །
རྣམ་པ། ཚད་གཞི,ཚད་གཞིའམ་རྣམ་པ་ངེས་པ་ཅན་གྱི་རྩིས་འཕྲུལ་གྱི་དན་གྲངས་ཚགས་འཇོག་དང་འཆར་བར་བྱེད་པའི་གཞི་བཀོད་ཀྱི་རྣམ་པའོ། །
རྣམ་ཤེས,ལུས་ལ་དབང་སྒྱུར་བྱེད་ཀྱི་བེམ་པོ་མ་ཡིན་པའི་དངོས་པོ་ཞིག་སྟེ། དེ་ཉིད་ལུས་དང་བྲལ་བ་ལ་ཤི་བ་ཞེས་བྱའོ། །
རྣམ་སྒྲིག,རིགས་མཐུན་པའི་རྩོམ་ཡིག་སོགས་རྣམ་པའམ་བཀོད་པ་འདྲ་བ་ཅན་དུ་སྒྱུར་བའོ། །
རྣམ་སྒྲིག,རྩིས་འཕྲུལ་གྱི་དན་གྲངས་ཚགས་འཇོག་དང་འཆར་བར་རུང་བའི་རྣམ་པ་གཏན་འཁེལ་ལམ་སྒྲིག་འགཽད་བྱེད་པའོ། །
རྣར་གཞུག,སྒྲ་སྡུད་སོགས་ཀྱི་སྒྲ་གཞན་གྱིས་མི་ཚོར་བར་རང་གིས་ཉན་པའི་ཕྱིར་དུ་རྣ་བར་བཅུག་སྟེ་ཉན་བྱེད་ཀྱི་མཁོ་ཆས་ཤིག་གོ །
རྣལ་འབེབས་སྨན,ནད་པའི་ལུས་སེམས་རྣལ་དུ་འབེབས་བྱེད་ཀྱི་སྨན་ནོ། །
རྣོ་ཁྲུ,རྣོ་ལྕགས་ལེབ་མོར་དྲིལ་ཏེ་བཟོས་པའི་རིང་ཐུང་འཇལ་བའི་ཡོ་བྱད་ཅིག་གོ །
རྣོ་གར་བུ,རྣོ་བཞུས་པའི་ཞུན་མ་སྣོད་ཀྱི་ནང་དུ་བླུགས་ནས་གྲང་མོར་ཆགས་རྗེས་གར་བུར་གྱུར་པ་སྟེ། རྣོའི་ཡོ་བྱད་སྣ་ཚོགས་བཟོ་བའི་རྒྱུ་ཆའོ། །
རྣོ་ཐག,རྣོ་སྐུད་ཕྲ་མོ་དུ་མ་གཅིག་ཏུ་བསྒྲིམས་པའི་ཐག་པ་སྟེ། སྲ་ཞིང་མཉེན་པ་སོགས་ཀྱི་ཁྱད་ཆོས་ལྡན་པས་ལྗིད་འདེགས་སོགས་སུ་བཀོལ་བར་བྱེད་དོ། །
རྣོ་ཐམ། སྐམ་ཐེམ,རྣོ་ལས་བཟོས་པའི་ཐམ་ག་སྣག་གམ་མཚལ་མེད་པར་ཤོག་བུ་བཙིར་ནས་ཡིག་རིས་འབུར་དོད་དུ་འབྱུང་བར་བྱེད་པ་ཞིག་གོ །
རྣོ་དམ,རྒྱུ་རྣོ་ལས་བྱས་པའི་འཚོ་རླངས་དང་སོལ་རླངས་དང་རྡོ་སྣུམ་གཤེར་ཁུ་སོགས་བླུག་སའི་སྣོད་དམ་བེའི་དབྱིབས་ཅན་ནོ། །
རྣོ་པང་དྲ་བ,རྣོ་པང་ལས་བཟོས་པའི་དྲ་བ་བཟོ་སྐྲུན་གྱི་རྒྱུ་ཆ་ཞིག་གོ །
རྣོ་བཙའ་མེད,བཙས་མི་གོས་པའི་རྣོ་ལྕགས་ཤིག་གོ །
རྣོ་མདུང༌,བྲག་རྡོ་ལ་བུ་ག་གཏོད་པ་དང་འཇའ་འདེགས་བྱེད་ཀྱི་ཟུར་དྲུག་གམ་བརྒྱད་ཅན་གྱི་རྣོ་དབྱུག་ཅིག་གོ །
རྣོ་ཞྭ་ལྕགས་རྨོག,བཟོ་པ་དང་དམག་མིའི་མགོ་བོ་སྲུང་སྐྱོབ་ཀྱི་ཆེད་དུ་གྱོན་པར་བྱ་བའི་ལྕགས་རིགས་ཀྱི་རྨོག་གོ །
རྣོ་ཟེར,བཟོ་ལས་དང་དམག་དོན་དང་སྨན་རིག་དང་འཕྲིན་གཏོང་སོགས་སུ་བཀོལ་བའི་འོད་ཟེར་རྣོ་བའི་ཁྱད་ཆོས་གསུམ་དང་ལྡན་པ་ཞིག་སྟེ། དང་པོ་ནི། ཟེར་དེ་སའི་གོ་ལའི་ཐོག་ནས་ཟླ་བའི་ངོས་སུ་འཕྲོས་པ་ནའང་འོད་མི་འབྱམས་པར་ས་ཁྱོན་ཆུང་ངུ་ཞིག་གི་ནང་དུ་འདུ་ཐུབ་པས་རྣོ་བ་དང༌། གཉིས་པ་ནི། ཟེར་གྱི་རླབས་ལ་རིང་ཐུང་མེད་པར་ཐམས་ཅད་མཉམ་པའི་དབང་གིས་སྔོ་སེར་དཀར་དམར་སོགས་འཇའ་ཟེར་སྣ་ཚོགས་པ་འདྲེས་པ་མ་ཡིན་པར་མདོག་གཅིག་ཁོ་ནར་གནས་པ་སྟེ་ཤིན་ཏུ་གསལ་བས་རྣོ་བ་དང༌། གསུམ་པ་ནི། ཉི་མའི་ཟེར་གྱི་གསལ་ཚད་ལས་ཀྱང་བརྒལ་པས་རབ་ཏུ་གསལ་བའི་ཕྱིར་ཤིན་ཏུ་སྲ་བའི་དངོས་པོ་ལྕགས་སོགས་ཀྱང་སྐད་ཅིག་གིས་འབིགས་པ་དང་གཅོད་པར་བྱེད་པས་རྣོ་བ་སྟེ། ཁྱད་ཆོས་དེ་གསུམ་དང་ལྡན་པའི་འོད་ཟེར་ལ་རྣོ་ཟེར་ཞེས་བྱ་ཞིང་དབྱིན་སྐད་དུ(laser)ཞེས་འབྱུང་བའི་སྒྲ་དང་ཡང་མཐུན་པས་སྒྲ་དོན་གཉིས་ཀའི་ཆ་ནས་བསྒྱུར་པའོ། །
རྣོ་ཟེར་གཟུགས་སྡེར། གཟུགས་སྡེར,གཡོ་འགུལ་གཟུགས་བརྙན་དང་སྒྲ་བརྙན་པར་སའི་ཨང་ཀི་ཟེར་སྡེར་རོ། །
རྣོ་ཟེར་གྲི,གཤག་བཅོས་བྱེད་པར་བཀོལ་བའི་རྣོ་ཟེར་གྱི་གྲི་ཞིག་གོ །
རྣོ་ཟེར་བརྙན་འཕྲུལ,རྣོ་ཟེར་ལ་བརྟེན་ནས་བརྙན་རིས་འཆར་བར་བྱེད་པའི་བརྙན་འཕྲུལ་མ་ལག་སྟེ། བརྙན་རིས་གསལ་ཞིང་ཚོན་མདོག་བཀྲ་བ་མ་བཅོས་པའི་ཉམས་དང་ལྡན་པ་ཞིག་གོ །
རྣོ་ཟེར་བརྙན་སྡེར,ཕྱི་ལོ ༡༩༨༠ ནས་༡༩༩༠ པའི་བར་དུ་དར་ཁྱབ་བྱུང་བའི་གློག་བརྙན་སོགས་ཀྱི་དན་གྲངས་གསོག་ཆས་ཀྱི་རིགས་ཤིག་སྟེ། དེང་སང་ཕལ་ཆེར་འདིའི་ཚབ་ཏུ་ཨང་སྡེར་བེད་སྤྱོད་དོ། །
རྣོ་ཟེར་སྒྲ་སྡེར,རྣོ་ཟེར་གྱི་ནུས་པ་ལ་བརྟེན་ནས་ཕབ་ཅིང་འོད་གློག་གིས་བསྒྱུར་ཏེ་སླར་ཡང་སྐད་དང་རོལ་དབྱངས་སུ་སྣང་བར་བྱེད་པའི་ཨང་ཀིའི་སྒྲ་སྡེར་གྱི་རིགས་ཤིགགོ །
རྣོ་ཟེར་སྨན་བཅོས,རྣོ་ཟེར་གྱིས་ནད་རིགས་གསོ་བཅོས་བྱེད་ཐབས་སོ། །
རྣོ་ར,རྣོ་ལྕགས་ལས་བྱས་པའི་འགོག་སྲུང་གི་ནུས་པ་ཅན་གྱི་ར་བའོ། །
རྣོ་རིལ,འཁོར་རྟེན་གྱི་ལྷུ་ལག་རྣོ་ལས་བྱས་པའི་རིལ་བུའོ། །
རྣོ་རྩིབ,ཁང་པ་སོགས་ཨར་འདམ་གྱིས་བཟོ་སྐབས་རྩིགས་པའི་ནང་གི་སྲ་འཛིན་བྱེད་དམ་རྩིབ་སྒྲོམ་བཟོ་བྱེད་ཀྱི་རྣོ་དབྱུག་ཕྲ་མོའོ། །
རྣོ་རྩིབ་རྡོ་འདམ,ཐེག་ཚད་དང་སྲ་ཚད་མཐོ་བའི་རྣོ་རྩིབ་ཀྱིས་སྒྲོམ་གཞི་བྱས་པའི་རྡོ་འདམ་སྟེ། ཨར་ལས་བཟོ་བཀོད་ཕྱོགས་སུ་ཡོངས་ཁྱབ་ཏུ་བཀོལ་བ་ཞིག་གོ །
རྣོ་ལེབ,གྲུ་གཟིངས་དང་འཕྲུལ་འཁོར་སོགས་བཟོ་བྱེད་ཀྱི་རྒྱུ་ཆ་ངར་ལྕགས་ལེབ་མོའོ། །
རྣོ་ལེབ་རིང༌། རྣོ་ལེབ,རྣོ་ལྕགས་ལེབ་མོ་རིང་པོའོ། །
རྣོ་ལྕགས་ཁེབས་སྒྲོམ,རྣོ་ལྕགས་ལས་བཟོས་པའི་ཁང་པའི་ཐོག་ཁེབས་ཀྱི་གཞི་སྒྲོམ་སྟེ། གྲུ་གསུམ་དང་གཞུ་དབྱིབས་སོགས་སྣ་ཚོགས་ཡོད་དོ། །
རྣོ་ཤེལ,ཤེལ་རྒྱུས་དང་ཤེལ་རས་རྒྱུ་ཆར་བྱས་ཏེ་བཟོས་པའི་འགྱིག་རྫས་ཡང་ལ་སྲ་བ་ཞིག་གོ །
རྣོ་སོག,ལྕགས་རིགས་གཅོད་བྱེད་ཀྱི་སོག་ལེ་རྣོ་ལྕགས་ལས་བྱས་པ་ཞིག་གོ །
རྣོ་སྐུད,རྣོ་སྐུད་ཕྲ་མོ་ལྡེམ་ཤུགས་ཅན་ཞིག་སྟེ། རྣོ་ཐག་དང་འཕར་དང་དྲ་བ་སོགས་བཟོ་བྱེད་དོ། །
རྣོ་སྐུད་མལ་ཁྲི། རྣོ་མལ,རྣོ་སྐུད་ཀྱི་འཕར་ལས་བཟོས་པའི་མལ་ཁྲིའོ། །
རྣོ་སྐུད་སྐམ་པ,རྣོ་སྐུད་སོགས་འཛིན་བྱེད་དམ་གཅོད་བྱེད་ལྕགས་ཀྱི་སྐམ་པའོ། །
རྣོ་སྙུག,སྣུམ་ཤོག་ཐོག་ཏུ་ཡི་གེ་རྐོ་བྱེད་རྣོ་ལྕགས་ལས་བྱས་པའི་སྙུ་གུ་ཞིག་གོ །
རྣོ་སྦུག,རྣོ་ལྕགས་ལས་བྱས་པའི་སྦུ་གུའོ། །
རྣོ་སྦུག་ཁྲིའུ,རྣོ་ལྕགས་ཀྱི་སྦུ་གུ་ལས་བྱས་པའི་འདུག་ཁྲིའོ། །
རྣོ་སྦྲེང༌,དབྱངས་སོ་གང་རུང་མནན་ཚེ་ནང་གི་རྡེག་བུ་རྣམས་རྣོ་སྐུད་དཔྱངས་པའི་སྟེང་དུ་ཕོག་ནས་སྒྲ་འབྱིན་པའི་རོལ་ཆས་ཤིག་སྟེ། དེང་རབས་ཀྱི་རྣོ་སྦྲེང་རྣམས་ནི་སྤྱིར་བཏང་དབྱངས་སོ་བརྒྱད་ཅུ་གྱ་བརྒྱད་ཅན་ཡིན་ལ། དབྱིབས་ནི་གྱེན་བསླང་དང་ལེབ་གཞག་གཉིས་སུ་དབྱེའོ། །
རྦ་བྱེའུ,རྟག་པར་ཆུ་ངོགས་བརྒྱུད་ནས་འཕུར་ཞིང་ཆུ་ལ་འཛུལ་ཏེ་ཉ་ཕྲན་སོགས་ཆུ་སྦུབས་ནས་འཛིན་ནུས་པ། མཆུ་རྐང་རིང་ལ་སྒྲོ་གཤོག་ཐུང་བ། རྒྱབ་ངོས་ཁམ་ནག་དང་ལྟོ་ཐེར་དམར་ཞད་ཆེ་བ། སྒྲོ་མདོག་སྔོ་ནག་ཅན་གྱི་བྱེའུ་ཞིག་གོ །
རྦ་རླབས,གཞི་ཁྱོན་ཆེ་བའི་སྤྱི་ཚོགས་ཀྱི་ལས་འགུལ་ལམ་མང་ཚོགས་རང་བཞིན་གྱི་བྱེད་སྒོ་སྤེལ་བའི་དཔེའོ། །
རྦབ་ཆུ,རི་བྲག་སོགས་དཀན་གཟར་ནས་འབབ་པའི་ཆུའོ། །
རྨ་ཁ,མཚོན་ཆ་སོགས་ཕོག་ནས་ལུས་ལ་བསྣད་སྐྱོན་བྱུང་བའི་གནས་སོ། །
རྨ་དཀྲིས,རྨ་ཁ་སོགས་དཀྲི་བྱེད་ཀྱི་དུག་སེལ་བྱས་ཟིན་པའི་སེང་རས་སོ། །
རྨ་བྱ,མགྲིན་པ་རིང་ཞིང་སྒྲོ་ཐུལ་མཐོན་མཐིང་ཅན་མགོ་ལ་གཙུག་ཕུད་ལྡན་ཞིང༌། ཕོའི་རིགས་ཀྱི་མཇུག་སྒྲོ་ཆེ་ལ་ཐིག་ལེ་བཀྲ་བ་སྒྲོ་གུར་ཕྱེད་ཟླུམ་དུ་ཕུབ་ཚེ་ཁ་དོག་དང་བཀྲག་མདངས་ཤིན་ཏུ་མཛེས་པའི་འདབ་ཆགས་ཤིག་སྟེ། ཁ་དོག་ལྗང་གུ་དང་དཀར་པོ་གཉིས་སུ་ཡོད་དོ། །
རྨ་རས་བརྗེ,རྨ་ཁ་དཀྲི་བྱེད་ཀྱི་སེང་རས་དང་སྨན་གསར་དུ་བརྗེ་བའོ། །
རྨང་གཞིའི་གྲུབ་སྟངས,བཟོ་བསྐྲུན་གྱི་དངོས་པོའི་རྨང་གཞིའི་གྲུབ་སྟངས་སོ། །
རྨང་གཞིའི་བསྒྲིག་བཀོལ,རྩིས་འཕྲུལ་ལ་ཐོག་མར་འཇུག་པའི་ཤེས་བྱའམ་བསྒྲིགས་རིམ་བཀོལ་སྤྱོད་བྱེད་པའི་རྨང་གཞིའི་སྐུལ་བརྡ་དང་འགྲོ་སྟངས་སོ། །
རྨང་གོང༌,རྡེག་འཚོང་སོགས་ཀྱི་སྐབས་སུ་ཚོང་རྫས་ཀྱི་རྨང་གཞིའི་གོང་སྟེ། གོང་དེ་ནས་མགོ་བརྩམས་ཏེ་འཚོང་བའམ་འཕར་གོང་བརྩི་བའི་གཞིར་གྱུར་པའོ། །
རྨང་གྱང༌,རྨང་གཞིའི་གདན་གྱང་ངོ༌། །
རྨང་ས་མཁྲེགས་གཏོང༌,རྨང་གདན་གྱི་ས་བརྗེ་བ་དང་བཅག་རྡུང་བྱ་བ་དང་རྫས་འགྱུར་ལ་བརྟེན་ནས་རྨང་ཇེ་མཁྲེགས་སུ་གཏོང་བའོ། །
རྨས་མ,ལུས་ལ་རྨས་སྐྱོན་ཕོག་པའི་མིའོ། །
རྨིག་གཅིག་པ། རྨིག་ཟླུམ,རྨིག་གཉིས་པའམ་རྨིག་དབྲག་གི་ལྡོག་ཟླ་སྟེ། རྟ་དང་དྲེལ་གྱི་རྨིག་པ་ལྟ་བུའོ། །
རྨིག་གཉིས། རྨིག་དབྲག,རྨིག་གཅིག་གམ་རྨིག་ཟླུམ་གྱི་ལྡོག་ཟླ་སྟེ། ནོར་ལུག་གི་རྨིག་པ་ལྟ་བུ་གཉིས་སུ་གྱེས་པ་ཅན་ནོ། །
རྨེན་གཤེར,གཤེར་རྨེན་ཕྲ་ཕུང་ལས་ཟགས་པའི་སྤྲི་དཀར་རིགས་ཀྱི་སྐུལ་རྩི་ཞིག་སྟེ། དེ་ལ་ལུས་ཕུང་ནང་གི་མངར་ཆ་སྙོམ་པར་བྱེད་པའི་ནུས་པ་ཡོད་པས་ནམ་ཞིག་དེ་ཉམས་ཚེ་ཟ་ཁུའམ་དེང་སང་གཅིན་མངར་དུ་གྲགས་པའི་ནད་དེ་འབྱུང་བར་འགྱུར་རོ། །
རྨེན་གཤེར,མི་དང་སྲོག་ཆགས་རྣམས་ཀྱི་ལུས་ཀྱི་གྲུབ་ཆ་སོ་སོའི་བར་ན་གནས་པའི་མདོག་མེད་དྭངས་གསལ་གྱི་གཤེར་ཁུ་ཞིག་སྟེ། དེའི་ནང་དུ་རྨེན་གཤེར་གྱི་ཕྲ་ཕུང་དག་ཡོད་ཅིང་ཕུང་གྲུབ་ཀྱི་གཤེར་ལས་རྨེན་སྦུག་ཏུ་སིམ་ནས་གྲུབ་པའོ། །
རྨེན་མདུད,རྨེན་གཤེར་གྱི་རྩ་སྦུག་ནས་སྡོད་རྩར་འགྲོ་བའི་བར་དུ་ཁྱབ་པའི་ཆེ་ཆུང་མི་འདྲ་བའི་དྲྭ་དབྱིབས་འབྲེལ་ཆགས་ཕུང་ཚན་སྲན་མའི་དབྱིབས་ལྟ་བུ་ཅན་ཞིག་སྟེ། ལུས་ཀྱི་ནང་དུ་གནོད་བཅས་ཀྱི་ཕྲ་བའི་སྐྱེ་དངོས་འབྱུང་བ་འགོག་པའི་ནུས་པ་ལྡན་པའི་རིམས་འགོག་གི་རྫས་གཙོ་བོ་ཞིག་གོ །
རྨོ་བསྐྱུར,ཞིང་རྨོ་མཚམས་བཞག་པའོ། །
རྨོ་ཤལ་འཕྲུལ,ཞིང་གི་ཕྲུ་སློག་བྱེད་ཀྱི་འཕྲུལ་ཆས་སོ། །
རྨོག་ཞུ། སྐྱོབ་ཞྭ,ཀོ་བ་དང་ལྕགས་རིགས་སོགས་ལས་བྱས་པའི་མགོ་བོ་སྐྱོབ་བྱེད་ཀྱི་ཞྭ་ཞིག་གོ །
རྨོག,གོ་ཆའི་བྱེ་བྲག་ཅིག་སྟེ། གཡུལ་འགྱེད་སོགས་ཀྱི་སྐབས་སུ་མགོ་བོར་སྲུང་སྐྱོབ་བྱེད་པའི་ཆེད་བྱས་པའི་སྲ་ཞིང་མཁྲེགས་པའི་ཞྭ་མོ་ཞིག་གོ །
རྨོངས་བྲང༌,གླིང་ག་སོགས་སུ་རྩེད་མོའི་ཕྱིར་དུ་བཀོད་པའི་ནང་དུ་སོང་ན་མགོ་འཁོར་ནས་ཕྱིར་ཡོང་དཀའ་བའི་ཁང་པའོ། །
རྩ་ཁབ,སྡོད་རྩར་སྨན་ཁབ་རྒྱག་པའོ། །
རྩ་ཁྲིམས,རྒྱལ་ཁབ་ཀྱི་རྩ་ཁྲིམས་ཏེ་བཅའ་ཁྲིམས་ཡོངས་རྫོགས་རྩ་བའི་ཁྲིམས་ལ་བརྟེན་ནས་གཏན་འཁེལ་བྱེད་པའོ། །
རྩ་ཁྲིམས,རྒྱལ་ཁབ་ཀྱི་རྩ་བའི་ཁྲིམས་ལུགས་ཏེ། དེའི་ཁྲིམས་ལུགས་ཀྱི་ནུས་པ་ཆེས་མཐོ་ཞིང༌། ཁྲིམས་འཛུགས་པའི་ལས་ཀ་གཞན་དག་གི་གཞི་འཛིན་སའང་ཡིན། དེ་ལ་སྤྱིར་བཏང་དུ་རྒྱལ་ཁབ་གཅིག་གི་སྤྱི་ཚོགས་ལམ་ལུགས་དང་རྒྱལ་ཁབ་ལམ་ལུགས་དང་རྒྱལ་ཁབ་ལས་ཁུངས་སམ་སྤྱི་དམངས་ཀྱི་གཞི་རྩའི་དབང་ཆ་དང་འོས་འགན་སོགས་གཏན་འཁེལ་བྱས་ཡོད་དོ། །
རྩ་དོན,གཏམ་འཆད་པའམ་བྱ་བ་སྒྲུབ་པ་ན་གཞི་འཛིན་སའི་ཆོས་ཉིད་དམ་ཚད་གཞིའོ། །
རྩ་བ,བྱ་དངོས་དག་གི་རྩ་བའམ་གཞིའམ་གཙོ་བོའོ། །
རྩ་བའི་ཁ་པར,རྩ་བ་དང་ཡན་ལག་གི་ཁ་པར་གཉིས་སུ་ཕྱེ་བ་ལས་རྩ་བའི་ཁ་པར་རོ། །
རྩ་བའི་ཕྲ་ཕུང༌,༡ རང་གི་ནུས་པས་རང་འདྲ་གཞན་བཟོ་བར་བྱེད་པ་དང་རྣམ་པ་མང་དུ་སྒྱུར་བར་བྱེད་པའི་གཏིང་ནུས་དང་ལྡན་པའི་གདོད་མའི་ཕྲ་ཕུང་སྟེ། མངལ་གནས་རྩ་བའི་ཕྲ་ཕུང་དང་ལུས་གྲུབ་རྩ་བའི་ཕྲ་ཕུང་གི་དབྱེ་བ་གཉིས་སུ་ཡོད་པ་ཞིག་དང༌། ༢ ཁྲག་གི་རྩ་བའི་ཕྲ་ཕུང་ངོ༌། །
རྩ་ཚད,མིའི་ལུས་ཀྱི་ཁྲག་རྩ་ཕྲ་མོ་འགའ་རེ་འགག་པའི་དབང་གིས་ལུས་ཀྱི་སྡོད་རྩ་ལ་ཚ་ནད་བྱུང་བའོ། །
རྩ་འཛུགས། སྒྲིགས་འཛུགས,ཁ་ཐོར་དུ་གནས་པའི་མིའམ་དངོས་པོ་དག་མ་ལག་གམ་རྩ་བ་གཅིག་ཅན་དུ་བྱས་པའི་ཚོགས་པའོ། །
རྩ་ལྟ་བ,རེག་པ་རྩ་ལ་བརྟག་པའི་སྒོ་ནས་ནད་ལ་དཔྱད་པའོ། །
རྩ་ལྦ,སྲན་རིགས་རྩི་ཤིང་གི་རྩ་བར་ཆགས་པའི་གྲུ་གུའི་རྣམ་པ་ཅན་གྱི་ལྦ་ཞིག་གོ །
རྩང་ར,ཤིང་ཐུར་རིང་པོ་རྣམས་ཡར་བསླངས་ཏེ་བསྟར་ནས་བཟོས་པའི་ར་བ་ཞིག་གོ །
རྩངས་པ་མདོག་འགྱུར,འགུལ་བསྐྱོད་དལ་ཞིང་རྟག་ཏུ་ཁོར་ཡུག་དང་མཐུན་པར་ལུས་མདོག་བསྒྱུར་ནས་རང་སྲུང་བྱེད་མཁས་པའི་སྒལ་ལྡན་སྲོག་ཆགས་ཤིག་གོ །
རྩངས་པ,གོག་འགྲོའི་སྲོག་ཆགས་ཀྱི་རིགས། ལུས་རྭ་ཁྲབ་ཅན། རྐང་ལག་བཞི་པ། སྦར་མོ་སྡེར་སྐྱིས་སྦྲེལ་བ། མཇུག་མ་ཕྲ་རིང་ཆད་ན་སླར་ཡང་སྐྱེ་ནུས་པ། འབུ་སྲིན་དང་སྲོག་ཆགས་ཆུང་ངུ་རྣམས་ཟས་སུ་བྱེད་པ་ཞིག་གོ །
རྩབ་གདན,སྣོད་སོགས་ཀྱི་ཁ་དམ་པོར་སྡོམ་བྱེད་འགྱིག་གི་རྩབ་གདན་ནོ། །
རྩབས,སྐྱེ་དངོས་ཁམས་ཀྱི་ཕྲ་ཕུང་ལས་ཐོན་པའི་ངོ་བོ་སྤྲི་དཀར་ལས་གྲུབ་ཅིང༌། སྐྱེ་དངོས་ཀྱི་ལུས་ནང་གི་རྫས་ལ་འགྱུར་བ་འབྱུང་དུ་འཇུག་བྱེད་དཻ། དཔེར་ན་སྐྱུར་ལང་བྱེད་ཀྱི་རྫས་ལྟ་བུའོ། །
རྩལ་ནུས,ཆེད་ལས་ལག་རྩལ་གང་རུང་ཁོང་དུ་ཆུད་པ་དང་བཀོལ་ཤེས་པའི་ནུས་པའམ་འཇོན་ཐང་ངོ༌། །
རྩལ་བརྩམས,བློ་རྩེ་གཅིག་སྒྲིམ་དང་འབད་བརྩོན་ཆེན་པོའི་རྩལ་གྱིས་བསྐྲུན་པའི་བརྩམས་ཆོས་སོ། །
རྩལ་འགྲན་ལུས་སྦྱོང༌,རྩལ་ནུས་འགྲན་བསྡུར་བྱེད་པའི་ལུས་སྦྱོང་ལུས་རྩལ་གྱི་རྣམ་གྲངས་ཤིག་གོ །
རྩལ་འཚོང༌,ཁྲོམ་གཞུང་དང་རོལ་རྩེད་ཐང་དུ་རྩལ་རྩེད་སྣ་ཚོགས་རྩེས་ནས་དངུལ་སློང་བའོ། །
རྩལ་རྩེད,རྟ་རྩལ་དང་ངག་རྩལ་དང་སྙོམས་རྩལ་དང་མིག་འཕྲུལ་སོགས་སྦྱང་རྩལ་སྣ་ཚོགས་པའི་འཁྲབ་སྟོན་གྱི་སྤྱི་མིང་ངོ༌། །
རྩི་གཞི,གྲངས་རྩིས་ཀྱི་སྐབས་སུ་སྡེ་ཚན་རྩི་བྱེད་ཀྱི་ཚད་གཞི་སྟེ། དཔེར་ན། སྤྱི་ཁྲུ་ནི་རིང་ཚད་ཀྱི་རྩི་གཞི་དང༌། སྤྱི་རྒྱ་ནི་ལྗིད་ཚད་ཀྱི་རྩི་གཞི་དང༌། སྤྱི་བྲེ་ནི་ཤོང་ཚད་ཀྱི་རྩི་གཞི་ཡིན་པ་ལྟ་བུའོ། །
རྩི་ཅན་བྱི་ལ,འོ་འཐུང་སྲོག་ཆགས་ཀྱི་རིགས་ཤིག་སྟེ། མཆུ་རྣོ་བ་ཞིང་རྣ་བ་ཆུང་བ། སྤུ་མདོག་སེར་སྐྱ་ཐིག་ལེ་སྨུག་ནག་ཅན་ལུས་སྨད་ཀྱི་ཟགས་རྨེན་ལས་དྲི་བསུང་འབྱུང་བ་ཞིག་གོ །
རྩི་ཆས,རྩིས་འཕྲུལ་གྱི་ནང་གི་གྲངས་ཀ་རྩི་བ་དང་དང་རྒྱུ་མཚན་རྩི་བར་བྱེད་པའི་ལྷུ་ལག་ཅིག་གོ །
རྩི་བྱི,འོ་འཐུང་སྲོག་ཆགས་ཀྱི་རིགས་ཏེ། ལུས་བྱི་བ་དང་འདྲ་ལ་མིག་དང་རྣ་གཤོག་ཆུང་བ། སུག་སྡེར་ལ་དྲྭ་སྐྱི་ཅུང་ཟད་ཡོད་པ། རྫིང་བུ་སོགས་ཀྱི་འགྲམ་དུ་གནས་ནས་ཆུ་སྐྱེས་རྩི་ཤིང་དང་ཉ་ལྕོང་ཆུང་ངུ་དག་གཟན་དུ་བྱེད་པ་ཞིག་གོ །
རྩི་ཞག,ཆུ་སྔོ་དམར་པོའི་རིགས་ཏེ་རྡོ་དྲེག་སོགས་བཙོ་སྦྱངས་དང་འཁྱགས་བསྐམས་བྱས་པ་ལས་བྱུང་ཞིང༌། ཟས་རིགས་ཀྱི་སྦྱོར་རྫས་བྱེད་ཆོག་པའི་སྤྱིན་གྱི་རིགས་ཤིག་གོ །
རྩི་འབྱུག,གྱང་དང་སྒམ་སོགས་ཀྱི་རིགས་ལ་སྣུམ་རྩི་འབྱུག་བྱེད་ཀྱི་ཕག་ཟེའོ། །
རྩི་ཤིང༌,སྐྱེ་དངོས་ཀྱི་བྱེ་བྲག་རྒྱ་ཆེན་པོ་ཞིག་སྟེ། དེ་ལ་དབང་རྩ་དང་ཚོར་བ་གང་ཡང་མེད་ཅིང༌། ཕྲ་ཕུང་ཕལ་ཆེར་ལ་ཕྱི་ཤུན་ཡོད་པ། སྤྱིར་བཏང་ལོ་མའི་སྔོ་རྩི་དང་ལྡན་པས་རང་ངོས་ནས་འཚོ་བཅུད་བསྐྲུན་ནུས་ལ་དེའི་བཅུད་རྫས་ཕལ་ཆེར་སྐྱེ་མེད་དངོས་པོས་བྱེད་པའོ། །
རྩི་ཤིང་ཕུང་པོ,སྐྱེ་དངོས་ཀྱི་བྱེ་བྲག་རྒྱ་ཆེན་པོ་ཞིག་སྟེ། ཕྲ་ཕུང་ལ་ཕྱི་ཤུན་ཡོད་ཅིང་དབང་རྩ་དང་ཚོར་བ་མེད་པའི་རིགས་སོ། །
རྩི་ཤིང་རིག་པ,སྐྱེ་དངོས་རིག་པའི་ཡན་ལག་ཅིག་སྟེ། རྩི་ཤིང་གི་གྲུབ་ཚུལ་དང་འཚར་ལོངས་དང་འཚོ་ནུས་བཅས་ཀྱི་ཆོས་ཉིད་དང༌། རྩི་ཤིང་གི་དབྱེ་བ་དང་ལེགས་འགྱུར། ཁྱབ་སྤེལ་དང་དེ་མིན་རྩི་ཤིང་དང་ཕྱིའི་ཁོར་ཡུག་བར་གྱི་འབྲེལ་བ་དང༌། རྩི་ཤིང་ཐོན་ཁུངས་སྲུང་སྐྱོང་དང་ལུགས་མཐུན་དུ་གསར་སྤེལ་དང་བེད་སྤྱོད་སོགས་ལ་ཞིབ་འཇུག་བྱེད་པའི་རིག་པ་ཞིག་གོ །
རྩི་ཤིང་ལོ་གཉིས་པ,རྩི་ཤིང་གི་རིགས་ཤིག་སྟེ། ས་བོན་འབུས་པའི་ལོ་དེར་སྡོང་བུ་དང་ལོ་མ་ཙམ་སྐྱེ་ཞིང༌། ལོ་གཉིས་པར་མེ་ཏོག་དང་འབྲས་བུ་སྨིན་པ་ཞིག་གོ །
རྩི་སྦུད་ཆས,སྦུད་ཤུགས་ལ་བརྟེན་ནས་ཚོན་རྩི་གཏོང་ཆས་ཤིག་གོ།
རྩི། བཀྲག་རྩི,བསེ་ཤིང་གི་གཤེར་རྫས་སོགས་ལས་བཟོས་པའི་ཤིང་གི་ཡོ་བྱད་སོགས་ལ་བྱུགས་ནས་བཀྲག་མདངས་འབྱིན་བྱེད་ཅིག་གོ །
རྩིགས་གདན,རྨང་གཞིའི་རྩིགས་པའོ། །
རྩིགས་གྲུག,སྤོ་ལོའི་ལུས་རྩལ་གྱི་རྣམ་གྲངས་ཤིག་སྟེ། གྲུག་ཐང་གི་ཕྱོགས་གཅིག་རྩིགས་པ་ཡིན་ཞིང༌། འགྲན་བསྡུར་བྱེད་པའི་ཚེ་ཕྱོགས་གཅིག་གིས་གྲུ་གུ་རྩིགས་ངོས་སུ་བརྡེགས་ཏེ་ས་ལ་ལྷུང་བ་ན་ཕྱོགས་ཅིག་ཤོས་ཀྱིས་སླར་རྡེག་པ་ཞིག་སྟེ། འདི་ལ་ཆ་རྡེག་དང་ཡ་རྡེག་གཉིས་སུ་ཡོད་ལ། རྩིགས་པའི་དྲྭ་གྲུག
རྩིགས་དགལ་ཆུ་ཚོད། དགལ་དུས། བཀལ་ཅོང༌,རྩིགས་ངོས་སོགས་སུ་དགལ་བར་བྱ་བའི་ཆུ་ཚོད་དམ་ཅོང་ངོ༌། །
རྩིགས་དགལ་དྲོད་སྙོམ,རྩིགས་པའི་ངོས་སུ་དགལ་བར་བྱ་བའི་མཁའ་དྲོད་སྙོམ་བྱེད་ཀྱི་འཕྲུལ་ཆས་སོ། །
རྩིགས་རྨང༌། རྨང༌,རྩིགས་པའི་རྨང་གདན་ནོ། །
རྩིང་ཟོང༌,བཟོ་སྟངས་རྩིང་ལ་སྤུས་ཀ་ཞན་པའི་ཚོང་རྫས་སོ། །
རྩིང་འབྲུ,གྲོ་འབྲས་ཁྲེ་སོགས་ཞིབ་པའི་འབྲུ་རིགས་མ་ཡིན་པའི་ཨ་ཤོམ་དང་སྲན་མ་དང་ཁྲེ་སོགས་རྩིང་བའི་འབྲུ་རིགས་སོ། །
རྩིང་ཤེལ,རྡོ་ལྕགས་ཀྱིས་བརྡར་པའམ་རྫས་འགྱུར་ལ་བརྟེན་ནས་ངོས་རྩིང་པོར་བཟོས་པའི་ཕྱེད་དྭངས་ཤེལ་རིགས་སོ། །
རྩིང་ཤེལ,རྩིང་ཤེལ་གྱི་འགྲེལ་བར་ལྟོས།
རྩིང་ཤེལ,རྩིང་ཤེལ་གྱི་འགྲེལ་བར་ལྟོས།
རྩིབ་བསྟར,ཟོག་ལུག་སོགས་ཀྱི་རྩིབ་རུས་དང་སྒལ་ཚིགས་ཀྱི་ཤ་རུས་སོ། །
རྩིས་ཁྲ་འབུལ,རང་གི་ལག་ཏུ་བརྒྱུད་ནས་སྒོར་མོ་བཀོལ་བའི་གནས་ཚུལ་རྣམས་གཙོ་གཉེར་མི་སྣ་ལ་ཞུ་བའོ། །
རྩིས་ཁྲ,རྩིས་ཐོར་བཀོད་པའི་རྣམ་གྲངས་སོ། །
རྩིས་གཉེར,དངུལ་གྱི་གཏོང་འོང་སོགས་རྩིས་ཁྲའི་ལམ་ནས་གཙང་རྩིས་བྱེད་མཁན་གྱི་མི་སྣའོ། །
རྩིས་ཉོག,མགོ་མཇུག་འཁྲུགས་ཤིང་ཉོག་འཛིངས་ཆེ་བའི་རྩིས་ཁྲ་དང༌། སྡུད་ཐབས་མེད་པའི་བུ་ལོན་ནོ། །
རྩིས་དག་ཞུ་བ། རྩིས་ཞུ,༡ གཞུང་དོན་འགྲོ་སོང་རྩིས་ཁྲ་འཛིན་ཡིག་དང་བཅས་པ་ནོར་དོན་གཙོ་གཉེར་སྡེ་ཁག་ལ་ཕུལ་ནས་རྩིས་དག་ཞུ་བ་དང༌། ༢ ཆག་རལ་དུ་གྱུར་པའི་དངོས་པོ་དག་རྩིས་ཐོ་ལས་དབྱུང་བར་ཞུ་བའོ། །
རྩིས་དེབ,དངུལ་དང་དངོས་རྫས་སོགས་ཕར་གཏོང་ཚུར་ཡོང་གི་ཚན་པ་རྣམས་རྩིས་ཐོར་བཀོད་པའི་དེབ་བོ། །
རྩིས་ཕྲེང༌། ཤོད་ཁྲ,ཕྲེང་རྡོག་ཐུར་མ་ལ་བརྒྱུས་པ་ལས་གྲུབ་ཅིང་སྒྱུར་བགོད་སྣོན་འཕྲི་རྩི་བྱེད་ཀྱི་སྲོལ་རྒྱུན་རྩིས་ཆས་ཤིག་གོ །
རྩིས་བཤེར་པ,ཁྲིམས་ལུགས་ལྟར་རིམ་པ་སོ་སོའི་ལས་ཁུངས་ཀྱི་རྩིས་ཁྲ་སོགས་ཞིབ་བཤེར་གཏན་འབེབས་བྱེད་མཁན་གྱི་ལས་མིང་ངམ་ལས་ཀ་དེ་སྒྲུབ་མཁན་གྱི་མི་སྣའོ། །
རྩིས་བཤེར,རྩིས་ཐོ་ཞིབ་བསྡུར་བྱེད་པའོ། །
རྩིས་ཚན,༡ རྩིས་ཐོའི་ནང་གི་མ་དངུལ་གྱི་ཐོན་ཁུངས་དང༌། བཀོལ་སྤྱོད་བདག་གཉེར་བརྒྱུད་རིམ་དང་ཁེ་འབྲས་ཅི་ལེན་སོགས་ཀྱི་ཐད་ནས་ཕྱེས་པའི་དབྱེ་བ་དང༌། ༢ རྩིས་གཉེར་པས་རྣམ་གྲངས་གང་རུང་ཞིག་གི་ནང་དུ་རྩིས་དོན་གཏོང་ཡོང་ཅན་གྱི་སྡེ་ཁག་གམ་མི་སྒེར་གྱི་ཆེད་དུ་བཙུགས་པའི་ཐོ་ཆེན་ནོ། །
རྩིས་འཕྲུལ,གྲངས་རིག་རྩིས་བྱེད་ནུས་པའི་འཕྲུལ་ཆས་ཡིན་པས་རྩིས་འཕྲུལ་ཞེས་བྱ་སྟེ། དེ་ལ་འཕྲུལ་འཁོར་གྱི་བསྒྲིག་ཆས་དག་གིས་གྲུབ་པའི་ལག་སྐོར་རྩིས་འཕྲུལ་ལྟ་བུ། འཕྲུལ་ཆས་རྩིས་འཕྲུལ་དང༌། གློག་རྡུལ་གྱི་ལྷུ་ཆེན་དག་གིས་གྲུབ་པའི་གློག་རྡུལ་རྩིས་འཕྲུལ་གཉིས་སུ་ཡོད་ཀྱང་ད་ལྟ་ཕལ་ཆེར་གློག་
རྩིས་འཕྲུལ་ཆུང་ངུ༌,དབྱིབས་ཆུང་ཞིང་སྟབས་བདེ་བའི་རྩིས་འཕྲུལ་གྱི་རིགས་སོ། །
རྩིས་འཕྲུལ་དྲ་བ,འཕྲིན་གཏོང་སྐུད་ལམ་ལ་བརྟེན་ནས་རྩིས་འཕྲུལ་མང་པོ་ལྷན་གཅིག་ཏུ་སྦྲེལ་ཏེ་ཐོན་ཁུངས་མཉམ་རོལ་དང་བརྡ་འཕྲིན་བརྗེ་རེས་བྱེད་ཆོག་པའི་དྲ་བའི་མ་ལག་གོ །
རྩིས་འཕྲུལ་མིག་བརྟག,རྩིས་འཕྲུལ་ལ་བརྟེན་ནས་མིག་གི་མཐོང་ཤུགས་སོགས་ལ་བརྟག་དཔྱད་བྱེད་ཐབས་ཤིག་གོ །
རྩིས་ལེན,ཚད་གཞི་ངེས་ཅན་ལྟར་ཞིབ་བཤེར་བྱས་ནས་བསྡུ་ལེན་བྱེད་པའོ། །
རྩིས་ལེན,དངོས་པོ་དང་དྲག་ཆས་སོགས་བསྡུས་ཏེ་རྩིས་ལེན་བྱེད་པའོ། །
རྩིས་ཤོག,རྩིས་གཉེར་པས་རྩིས་ཁྲ་བཀོད་པའི་དཔང་ཡིག་གོ །
རྩིས་ཨང༌,མི་སྒེར་རམ་ལས་ཁུངས་གང་རུང་གིས་དངུལ་ཁང་ལ་དཔལ་འབྱོར་གྱི་འབྲེལ་བ་བཙུགས་རྗེས། དངུལ་ཁང་གིས་རྩིས་ཚན་དུ་བཀོད་པའི་ཨང་རིམ་མོ། །
རྩེ་གསེག་རྐོ་གྲི། རྩེ་གསེག,ཤིང་ལེབ་སོགས་ཀྱི་ངོས་སུ་གཟུགས་རིས་སྣ་ཚོགས་རྐོ་བྱེད་གྲིའུ་རྩེ་མོ་གསེག་ཅིང་རྣོ་ལ་ཤིང་གི་ཡུ་བ་ཅན་ཞིག་གོ །
རྩེ་གྲས,གཞན་རྣམས་ལས་བརྒལ་པའམ་ཁྱད་དུ་འཕགས་པའོ། །
རྩེ་མྱུག,རྩི་ཤིང་སོགས་ཀྱི་ཡལ་གའི་རྩེ་མོར་འབུས་པའི་མྱུ་གུའོ། །
རྩེ་རིམ,ཁང་བརྩེགས་ཡང་ཐོག་གི་རིམ་པའོ། །
རྩེ་ལེབ་རྐོ་གྲི,ཤིང་ལེབ་སོགས་ཀྱི་ངོས་སུ་གཟུགས་རིས་སྣ་ཚོགས་རྐོ་བྱེད་གྲིའུ་རྩེ་ལེབ་ཤིང་ཡུ་ཅན་ཞིག་གོ །
རྩེ་སྒོར་རྐོ་གྲི,ཤིང་ལེབ་སོགས་ཀྱི་ངོས་སུ་གཟུགས་རིས་སྣ་ཚོགས་རྐོ་བྱེད་ཀྱི་གྲིའུ་རྩེ་མོ་སྒོར་ཞིང་ཡུ་བ་ཤིང་ལས་བྱས་པ་ཞིག་གོ །
རྩེགས་རིམ,ཐོག་ཁང་གི་རྩེགས་རིམ་མོ། །
རྩེགས་རིམ,ཐོག་ཁང་གི་རྩེགས་རིམ་མོ། །
རྩེགས,༡ རྩེགས་རིམ་གཉིས་ཡན་ཆད་ཅན་གྱི་ཁང་པ་དང༌། ༢ ཁང་བརྩེགས་ཀྱི་རྩེགས་རིམ་རེ་རེའོ། །
རྩེད་ཆས,བྱིས་པ་རྣམས་ཀྱི་རྩེད་མོ་རྩེ་བའི་ཡོ་བྱད་དོ། །
རྩེད་ཐང་གོར་ཙེ,སྣུམ་ནང་དུ་བཙོས་པའི་གོར་ལྕུག་མང་པོ་སྦྲང་འདག་གིས་འབྱར་དུ་བཅུག་ཅིང་གྲུ་བཞིར་གཏུབས་པའི་ཐུད་ཀྱི་རྣམ་པ་ཅན་གྱི་མངར་ཟས་ཤིག་སྟེ། སྔོན་ཆད་རྩེད་ཐང་ནས་བཟོས་པའི་སྦྲང་གོར་དང་འདྲ་བས་དེ་ལྟར་བཏགས་ཤིང(萨其马)ས་ཆི་མ་ཞེས་པ་ནི་མན་ཇུའི་སྐད་ཟུར་ཆག་པར་གྲགས་སོ། །
རྩེད་བྱང༌,ནང་དུ་རྩེད་མོའི་བསྒྲིགས་རིམ་བཅུག་ཡོད་པའི་གློག་རྡུལ་གྱི་བྱང་བུ་ཞིག་གོ །
རྩེད་མོ་མཁན,རོལ་རྩེད་སོགས་བྱེད་སྒོ་འགའ་རེ་ལ་བྱང་ཆུབ་ཅིང་ལྷག་པར་དགའ་ཞེན་ཅན་གྱི་མིའོ། །
རྩེད་འཕྲུལ,རྩེད་མོ་རྩེ་བྱེད་ཀྱི་གློག་འཕྲུལ་ལོ། །
རྩེབ་གཉག། ར་རྒྱ,ར་རྒྱའི་འགྲེལ་བར་ལྟོས།
རྩོད་གླེང༌,རྩོད་གཞི་གང་རུང་ཞིག་གིས་རྐྱེན་བྱས་ཏེ་ཁ་མཆུ་བྱུང་བའོ། །
རྩོམ་ཁྲིད་པ,འཁྲབ་གཞུང་རྩོམ་སྒྲིག་དང་འཁྲབ་ཁྲིད་ཀྱི་བྱ་བ་བྱེད་པའི་མིའོ། །
རྩོམ་དབང༌,རྩོམ་པ་པོ་ལ་ཡོད་པའི་ཁྲིམས་ལུགས་ཀྱིས་གཏན་འཁེལ་བྱས་པའི་རང་གི་རྩོམ་ཡིག་གི་ཆེད་དབང་ངོ༌། །
རྩོམ་པ་པོ,འབྲི་ཞིང་རྩོམ་པའི་བྱ་བ་སྒྲུབ་པ་པོ་དང༌། རྩོམ་རིགས་གསར་རྩོམ་གྱི་གྲུབ་འབྲས་ཡོད་པའི་མིའོ། །
རྩོམ་མངག,དཔེ་སྐྲུན་ཁང་དང་དུས་དེབ་ཀྱི་རྩོམ་སྒྲིག་མི་སྣས་པར་བསྐྲུན་དང་རྩོམ་སྒྲིག་གི་འཆར་གཞི་ལྟར་དུ་རྩོམ་པ་པོར་རྩོམ་ཡིག་འབྲི་བའི་ཁ་ཆད་འཇོག་པའོ། །
རྩོམ་ཟིན,རྩོམ་ཡིག་གི་ཐོག་མའི་ཟིན་བྲིས་སམ་གཏན་ལ་ཕབ་མ་ཟིན་པའི་རྩོམ་ཡིག་གོ །
རྩོམ་ཡོན,དཔེ་ཆ་དང་དུས་དེབ་སོགས་པར་སྐྲུན་བྱེད་པའི་ལས་ཁུངས་སོགས་ཀྱིས་རྩོམ་ཡིག་དང་བསྒྱུར་ཡིག་རི་མོ་པར་རིས་སོགས་དཔར་སྐྲུན་བྱེད་ཚེ་དེ་དག་གི་རྩོམ་པ་པོར་སྤྲད་པའི་འོས་ཐོབ་ཀྱི་ཡོན་དངུལ་ལོ། །
རྩོམ་ལུས,རྩོམ་རིག་གི་བརྗོད་དོན་མཚོན་པའི་རྩོམ་གྱི་ལུས་སམ་རྣམ་པ་སྟེ། དེ་ལ་ངོ་བོའི་སྒོ་ནས་སྙན་ངག་དང་བརྩམས་སྒྲུང་དང་ལྷུག་རྩོམ་དང་ཟློས་གར་སོགས་དང༌། རྣམ་པའི་སྒོ་ནས་བཅད་ལྷུག་སྤེལ་མ་སོགས་དབྱེ་བ་དུ་མ་ཡོད་དོ། །
རྩོམ་སྐུལ,དུས་དེབ་དང་ཚགས་པར་སོགས་ཀྱི་བརྗོད་དོན་ངེས་ཅན་ཞིག་གི་ཆེད་དུ་རྩོམ་ཡིག་བསྡུ་བའམ་རྩོམ་པར་བསྐུལ་བའོ། །
རྩོམ་སྒྲིག,དཔྱད་གཞིའི་ཡིག་རིགས་དང་རྩོམ་ཡིག་ཁག་དགོས་འདུན་ངེས་ཅན་ཞིག་ལ་གཞིགས་ནས་བཅོས་པ་དང་སྒྲིག་པར་བྱེད་པའོ། །
རྩོམ་སྒྲིག,བརྩམ་བྱ་ཆེ་བའི་རིགས་རྩོམ་སྒྲིག་བྱེད་པའོ། །
རྩོམ་སྒྲིག་ཁང༌,དཔེ་སྐྲུན་དང་དུས་དེབ་བརྙན་འཕྲིན་སོགས་རྩོམ་སྒྲིག་བྱེད་པའི་སྡེ་ཁག་གོ །
རྩོམ་སྒྲིག་ཆས,དཔྱད་ཡིག་སོགས་རྩོམ་སྒྲིག་བྱེད་པའི་རྩིས་འཕྲུལ་གྱི་སྙི་ཆས་ཤིག་གོ །
རྩོམ་སྒྲིག་པ,༡ དཔྱད་གཞིའི་ཡིག་རིགས་དང་རྩོམ་ཡིག་སོགས་བཅོས་པ་དང་སྒྲིག་པར་བྱེད་པ་པོ་དང༌། ༢ གསར་འགྱུར་དང་དཔེ་སྐྲུན་སྡེ་ཁག་གི་འབྲིང་རིམ་ཆེད་ལས་རིམ་པའི་གོ་མིང་ཞིག་གོ །
རྩོམ་སྒྲིག་འཁྲབ་ཁྲིད། རྩོམ་ཁྲིད,འཁྲབ་གཞུང་རྩོམ་སྒྲིག་དང་འཁྲབ་ཁྲིད་ཀྱི་བྱ་བ་བྱེད་པའོ། །
རྩོམ་སྒྲིག་འགན་འཁུར་པ,དཔེ་སྐྲུན་སྡེ་ཁག་ནས་རྩོམ་ཡིག་གི་མ་ཕྱི་ལ་ཞིབ་བཤེར་དང་ལེགས་སྒྲིག་དང་བཟོ་བཅོས་བྱེད་པ་བཅས་ཀྱི་བྱ་བར་འགན་ལེན་པའི་རྩོམ་སྒྲིག་མི་སྣའོ། །
རྩོམ་སྡུད,དུས་དེབ་སོགས་ལ་རྩོམ་ཡིག་སྐུར་བའི་ཆེད་དུ་བརྡ་གཏོང་བའོ། །
རྩོམ་སྤྲོད,ཚགས་པར་དང་དུས་དེབ་རྩོམ་སྒྲིག་ཁང་དང་དཔེ་སྐྲུན་ཁང་སོགས་ལ་རྩོམ་ཡིག་བསྐུར་ཏེ་དེབ་ཐོག་འགོད་པའམ་པར་བསྐྲུན་བྱ་བའི་རེ་ཞུ་བྱེད་པའོ། །
རྩོལ་ཆོད། ལས་ཆོད,༡ འཕྲུལ་ཆས་སོགས་སྤྱོད་སྐབས་ཕར་བཏང་བའི་ཕན་ཡོད་ཀྱི་ནུས་ཚད་དང་ཚུར་བསྡུས་པའི་ནུས་ཚད་བར་གྱི་བསྡུར་ཐང་དང༌། ༢ གཏན་ལ་ཕབ་པའི་དུས་ཚོད་ནང་དུ་ལས་ཀ་ཅི་ཙམ་འགྲུབ་པའི་ཚད་དོ། །
རྩོལ་ནུས་ཕྱེད་ཅན,ལུས་ཤུགས་ཞན་པས་ལས་ཀ་ཡང་མོ་ཙམ་ལས་སྒྲུབ་མི་ནུས་པའི་མིའོ། །
རྩྭ་ཀུ་ཤ,སྔོ་ལྡུམ་གྱི་རིགས་ཏེ། སྡོང་བུ་ཚིགས་ཅན་ཁོག་དཀར་སོབ་ཀྱིས་ཁེངས་པ། ལོ་མ་ལེབ་རིང༌། མེ་ཏོག་གམ་རྩྭའི་སྙེ་མ་སྐྱ་སྨུག་མང་དུ་ཐོགས་པ་བཀྲ་ཤིས་པའི་རྫས་སུ་བྱེད་པ་ཞིག་གོ །
རྫ་མ,ལྟོ་ལྡིར་ཞིང་ཁ་ཆུང་བའི་རྫ་སྣོད་ཅིག་གོ །
རྫ་རྩེད,རྫ་སྣོད་ལག་ཏུ་བཟུང་ནས་རྩེད་རྩལ་ངོམ་པའི་རྩེད་རིགས་ཤིག་གོ །
རྫ་ལྷེབ། དཀར་ལྷེབ,རྫའམ་དཀར་ཡོལ་ལས་བྱས་པའི་བཟོ་བསྐྲུན་རྒྱུ་ཆ་ལེབ་མོ་ཞིག་གོ །
རྫ་ས། དཀར་གས,རྫའམ་དཀར་ཡོལ་གྱི་རྒྱུ་རུ་བྱ་བའི་སའོ། །
རྫ་སྣོད,ཁ་ཆེ་ལ་ཞབས་ཞུམ་པའི་སྣོད་ཅིག་གོ །
རྫས་གྲོན,རྒྱུ་ཆ་དག་ཟད་པར་གྱུར་པའོ། །
རྫས་དབང༌,དངོས་རྫས་གང་ཞིག་ལ་བདག་སྤྲོད་བྱེད་པའི་དབང་ཆའོ། །
རྫས་དབང་བཅའ་ཁྲིམས,དངོས་རྫས་ལ་བདག་སྤྲོད་བྱེད་པའི་དབང་ཆའི་སྐོར་གྱི་བཅའ་ཁྲིམས་སོ། །
རྫས་བཅོས,རྫས་འགྱུར་བཅོས་ཐབས་ཞེས་པའི་ཚིག་སྡུད་དོ། །
རྫས་བདག,དངོས་རྫས་གང་ཞིག་བདག་ཏུ་འཛིན་དབང་ཡོད་པའི་མིའོ། །
རྫས་བརྟག་ཁང༌,རྫས་བརྟག་དཔྱད་བྱ་སའི་ཁང་པའོ། །
རྫས་འགོག་དམག,ཉིང་རྡུལ་དང་སྐྱེ་དངོས་དང་རྫས་འགྱུར་མཚོན་ཆར་བརྟེན་ནས་དམག་འཐབ་བྱེད་པའི་དམག་རིགས་ཏེ། དེའི་གནོད་འཚེ་སྔོན་འགོག་དང་དེ་ལས་བྱུང་བའི་དུག་སྐྱོན་གཙང་སེལ་དང༌། རྫས་འགྱུར་དང་ཉིང་རྡུལ་ཁྱབ་འགྱེད་ཀྱི་མྱུལ་ཞིབ་བྱེད་པའི་དམག་རིགས་དང་དམག་མིའོ། །
རྫས་འགྱུར,རྫས་ཀྱི་ཕུང་པོའམ་གྲུབ་ཆ་དང་ཆགས་ཚུལ་དང་ངོ་བོ་དང་འགྱུར་ལྡོག་གི་རང་བཞིན་བཅས་ལ་ཞིབ་འཇུག་བྱེད་པའི་ཚན་རིག་ཅིག་སྟེ། རང་བྱུང་ཚན་རིག་གི་རྨང་གཞིའི་ཡ་གྱལ་ཞིག་གོ །
རྫས་འགྱུར་བཅོས་ཐབས། རྫས་བཅོས,ནད་སྲིན་གྱི་སྟེང་དུ་རྫས་འགྱུར་སྨན་རྫས་ཀྱི་ནུས་པ་ཐད་ཀར་བཀོལ་ཏེ་ནད་སྲིན་གསོད་པ་དང་འཕེལ་བ་འགོག་པར་བྱེད་པའི་སྨན་བཅོས་བྱ་ཐབས་ཤིག་གོ །
རྫས་འགྱུར་བརྟག་དཔྱད། རྫས་བརྟག,དངོས་ཁམས་སམ་རྫས་འགྱུར་གྱི་སྒོ་ནས་དངོས་པོའི་གྲུབ་ཆ་དང་ངོ་བོ་ལ་བརྟག་དཔྱད་བྱེད་ཐབས་ཤིག་གོ །
རྫས་འགྱུར་ལུད་རྫས༌། རྫས་ལུད,མཁའ་དབུགས་དང་ཆུ་དང་གཏེར་དངོས་ཀྱིས་རྒྱུ་ཆ་བྱས་ཤིང་རྫས་འགྱུར་དང་འཕྲུལ་ཆས་ཀྱིས་བཟོས་པའི་ལུད་ཅིག་གོ །
རྫས་རྟོག་པ,རྫས་བརྟག་གི་བྱ་བ་བྱེད་མཁན་གྱི་མིའོ། །
རྫས་ལུད,རྫས་འགྱུར་ལུད་རྫས་ཞེས་པའི་ཚིག་སྡུད་དོ། །
རྫི་མ་མཛེས་བཅོས། རྫི་བཅོས,མིག་སྤུ་མཛེས་བཅོས་བྱེད་པའོ། །
རྫི་ཚབ,རྫི་མའི་ཚབ་ཏུ་བཟོས་པའི་རྫི་མ་རྫུན་མའོ། །
རྫི་རྩི,རྫི་མ་གྱེན་དུ་གཟེངས་བྱེད་ཀྱི་བྱུག་རྫས་ཤིག་གོ །
རྫིང་བུ,རྒྱ་ཁྱོན་ཅུང་ཆུང་ངུར་བསྐྱིལ་བའམ་འཁྱིལ་བའི་ཆུའོ། །
རྫིངས,ཤིང་སྡོང་བསྟར་ཏེ་ལྷན་ཅིག་བཅིངས་ནས་བཟོས་པའི་ཆུ་ལ་སྒྲོལ་བྱེད་ཀྱི་གྲུ་ཞིག་གོ །
རྫིའུ། ཉ་གཤོག,ཉ་ཡི་རིགས་ཀྱི་འགུལ་བསྐྱོད་བྱེད་པའི་ཡན་ལག་ཅིག་སྟེ། ཚེར་མའི་དབྱིབས་ཀྱི་རུས་པ་སྲ་བའམ་སྙི་བ་ལས་གྲུབ་ཅིང༌། གང་དུ་ཡོད་པའི་གནས་ཀྱི་དབང་གིས་བྲང་གཤོག་དང་ལྟོ་གཤོག་དང་རྒྱབ་གཤོག་དང་འཕོངས་གཤོག་དང་རྔ་གཤོག་ཅེས་སུ་དབྱེ་ལ། འགྲོས་ཚད་སྙོམ་པ་དང་ཁ་ཕྱོགས་སྒྱུར་བ་སོགས་ཀྱི་བྱེད་ལས་ལྡན་ནོ། །
རྫུ་བ,རྫུན་པའི་དངོས་པོ་བདེན་པར་རྫུ་བའོ། །
རྩྭ་ཀུ་ཤ,སྡོང་བུ་ཚིགས་ཅན་ཁོག་དཀར་སོབ་ཀྱིས་ཁེངས་པ་ལོ་མ་ལེབ་རིང་རྩྭའི་སྙེ་མ་སྐྱ་སྨུག་མང་དུ་ཐོགས་པ། བཀྲ་ཤིས་པའི་རྫས་སུ་བྱེད་པའི་སྔོ་ལྡུམ་གྱི་རིགས་ཤིག་གོ །
རྩྭ་ཁང༌། སྤྱིལ་བུ,རྩྭ་ཡིས་ཐོག་ཕིབས་བྱས་པའི་ཁང་པའོ། །
རྩྭ་གཉེར་ལས་འཛིན,རྩྭ་ས་སྲུང་སྐྱོབ་དང་འཛུགས་སྐྲུན་སོགས་ཀྱི་བྱ་བ་དེ་ཉིད་ལས་སུ་གཉེར་ཏེ་འཛིན་སྐྱོང་བྱེད་པའོ། །
རྩྭ་གདན,རྩྭ་ལས་བསླས་པའི་གདན་ནོ། །
རྩྭ་ཐང༌,རྒྱ་ཆེ་ཞིང་རྩྭ་སྐྱེས་པའི་སྐམ་ཞད་ཅན་གྱི་ཐང་ངོ༌། །
རྩྭ་པད་མ,སྔོ་ལྡུམ་གྱི་རིགས། ལོ་མ་སྒྲོ་དབྱིབས། མེ་ཏོག་དམར་སྨུག་དང་ཟིང་སྐྱ་དང་དཀར་པོ་སོགས་ཆེ་ཞིང་མཛེས་པ་འཆར་བ་རྩ་བ་སྨན་དུ་བྱེད་པ་ཞིག་གོ །
རྩྭ་བསྟུན་ཕྱུགས་སྐྱོང༌,རྩྭ་ས་རྒྱ་ཆེ་ཆུང་གི་ཚད་དང་བསྟུན་ནས་སྒོ་ཕྱུགས་ཅི་ཙམ་ཤོང་བའམ་འཚོ་སྐྱོང་བྱེད་ཐུབ་པ་གཏན་འབེབས་བྱེད་པའི་འཚོ་སྐྱོང་བྱེད་ཐབས་ཤིག་གོ །
རྩྭ་ཞིང༌,གཟན་རྩྭ་གདབ་སའི་ས་ཞིང་ངོ༌། །
རྩྭ་ཟན,སྔོ་ལྡུམ་སོགས་ཟས་སུ་བྱེད་པའི་སྲོག་ཆགས་ཀྱི་མིང་ངོ༌། །
རྩྭ་ཟན་སྲོག་ཆགས,རྩྭ་ལྡུམ་གཟན་དུ་བྱེད་པའི་སྲོག་ཆགས་ཏེ། ཕལ་ཆེར་སྐྱུག་ལྡད་བྱེད་པའི་རིགས་སོ། །
རྩྭ་འབྲུ,ས་བོན་དུ་རུང་བའི་རྩྭའི་འབྲུ་གུའོ། །
རྩྭ་འབྲེག་འཕྲུལ,རྩྭ་རྔ་བྱེད་ཀྱི་འཕྲུལ་འཁོར་ཞིག་གོ །
རྩྭ་ཡན,ཞིང་ཁའི་ལོ་ཏོག་ནང་དུ་ཡན་པར་སྐྱེས་པའི་རྩྭ་ལྡུམ་སྣ་ཚོགས་སོ། །
རྩྭ་རྡལ་འཕྲུལ,རྩྭ་སྔོན་བརྡལ་ནས་ཉི་མར་སྐེམ་བྱེད་ཀྱི་འཕྲུལ་ཆས་ཤིག་གོ །
རྩྭ་ལྡུམ་སྔོ་ལྡུམ,སྡོང་བུ་ཕྲ་ཞིང་མཉེན་པའི་རྩྭ་དང་ལྡུམ་བུའི་རིགས་ཏེ།  ཤིང་རིགས་ཀྱི་ཟླས་ཕྱེས་པའོ། །
རྩྭ་ལྷམ,གྲེས་མ་སོགས་རྩྭ་ཡི་རིགས་ལས་བཟོས་པའི་ལྷམ་མོ། །
རྩྭ་ཤོག་སྡོམ་འཕྲུལ,རྩྭ་སྐམ་པོ་རྣམས་ཆག་པ་བྱས་ཏེ་སྡོམ་བྱེད་ཀྱི་འཕྲུལ་ཆས་ཤིག་གོ །
རྩྭ་སྟན,རྩྭ་ཡི་རིགས་ལས་བསླས་པའི་སྟན་ནོ། །
རྩྭ་སླེ,རྩྭ་ལས་བསླས་པའི་སླེ་བོའོ། །
རྫ་ཁོག,རྫ་ལས་བཟོས་པའི་ཁོག་མ་ཞིག་སྟེ། དེ་ རུ་བསྐོལ་བའི་ཟས་ལའང་རྫ་ཁོག་ཅེས་ཟེར་རོ། །
རྫ་གཡམ། གྱོ་མོ། གྱོ,ཁང་ཐོག་ཏུ་དགབ་པར་བྱ་བའི་འཛུགས་སྐྲུན་རྒྱུ་ཆས་ཤིག་སྟེ། སྤྱིར་བཏང་དུ་ས་འདམ་བསྲེགས་པ་དང་ཨར་འདམ་སོགས་ཀྱིས་བཟོས་ཤིང་ཟླ་གམ་དང་ལེབ་དབྱིབས་སོགས་ཅི་རིགས་ཡོད་དོ། །
རྫ་ཆས,རྫ་ས་ལས་བཟོས་ཤིང་སོ་བཏང་པའི་སྣོད་སྤྱད་དེ། ད་ལྟའི་རྫ་ཆས་ཕལ་མོ་ཆེར་རྩི་བྱུག་ཡོད་དོ། །
རྫ་ཆུ,རི་མགོའམ་བྲག་རིའམ་རྫ་གསེབ་སོགས་ནས་འབབ་པའི་ཆུའོ།
རྫ་དཀར། དཀར་པང༌,རྫ་ས་བསྲེགས་ནས་བཟོས་པའི་བཟོ་སྐྲུན་གྱི་རྒྱུ་ཆ་དཀར་ཡོལ་གྱི་རིགས་ཤིག་གོ །
རྫུན་ཞན,རྫུན་བཟོ་བྱས་པ་དང་སྤུས་ཀ་ཞན་པའི་དངོས་པོའོ། །
རྫུན་རྡེག,ཐོན་རྫས་རྫུན་མ་དང་སྤུས་ཚད་ཞན་པའི་རིགས་རྣམས་དགག་པའི་ཕྱིར་དེ་དག་ལ་ཁྲིམས་དང་མཐུན་པའི་རྡུང་རྡེག་གཏོང་བའོ། །
རྫེམས་སྟོད,ཕུ་དུང་གི་ཁ་དང་གོས་འདབས་རྫེམས་ཅན་ནམ་ཅུང་ཟད་བསྡུས་པའི་རྣམ་པ་ཅན་གྱི་ནུབ་ཕྱོགས་ནས་དར་བའི་སྟོད་ཐུང་ཞིག་གོ །
རྫོང༌,ས་ཁུལ་དང་རང་སྐྱོང་ཁུལ་དང་ཐད་གཏོགས་གྲོང་ཁྱེར་གྱི་འོག་དང་ཡུལ་ཤོག་དང་གྲོང་རྡལ་གྱི་གོང་དུ་གནས་པའི་སྲིད་འཛིན་སྡེ་ཁག་གི་རིམ་པ་ཞིག་གོ །
རྫོང་གྲུག,བཙན་རྫོང་སྲུང་བ་དང་རྒོལ་བའི་རྣམ་པས་དབྱུག་གྲུག་རྩེ་བའི་ ལུས་རྩལ་ཞིག་སྟེ། དེའི་གྲུག་ཐང་ཟླ་གམ་ཕྱེད་ཀྱི་དབྱིབས་ཅན། ནང་རའི་ཟུར་བཞི་ལ་རྫོང་རེ་ཡོད་ཅིང༌། ཕྱོགས་གཉིས་ཀས་རྫོང་དེ་དག་ལ་རེས་མོས་སུ་སྲུང་ཞིང་རྒོལ་བར་བྱེད་པ་ཞིག་གོ །
རྫོང་དབྱུག,གློག་གི་སྒུལ་ཤུགས་ཀྱི་འདར་ཞིང་འཕྱམ་པར་བྱས་ཏེ་ཨར་འདམ་རྫོང་བྱེད་ཀྱི་ལག་ཆ་ཤིག་གོ །
རྭ་མགོ,ན་འདམ་དུ་སྐྱེས་པའི་རྩྭ་ལྡུམ་ལོ་མ་སུམ་ཟུར། མེ་ཏོག་དཀར་པོ་དང་དམར་སྐྱ་འཆར་ཞིང༌། འབྲས་ཤུན་རྭ་མགོ་ཅན་བཟའ་བར་རུང་བ་ཞིག་གོ །
རླངས་ཁྲུས,རྡོ་བསྲེགས་ལ་ཆུས་བྲན་པ་ལས་བྱུང་བའི་རླངས་ཚན་གྱིས་ལུས་ཁྲུས་བྱ་བའི་ཐབས་ཤིག་གོ །
རླངས་ཆུ,རླངས་འཚག་བྱས་ཟིན་ཅིང་སྙིགས་རོ་མེད་པའི་དྭངས་ཤིང་གཙང་བའི་ཆུའོ། །
རླངས་ཆུ,རླངས་པ་ལས་བབས་པའི་ཆུ་ལ་ཀ་ར་དང་ཀུ་ཤུའམ་ལེ་མོན་དང་བསུང་རྫས་སོགས་བཏབ་པའི་བཏུང་བ་ཞིག་གོ །
རླངས་པ,དབྱིབས་དང་བོངས་ཚད་ལ་ངེས་པ་མེད་ཅིང༌། སྣོད་འགེངས་ནུས་པའི་དངོས་པོ་ཞིག་སྟེ། རླངས་པའི་ཆ་རྡུལ་གྱི་བར་ཐག་ཆེ་ཞིང་ཕན་ཚུན་ལ་ཤུགས་རྐྱེན་ཆུང་བས་སྣོད་སོགས་ཀྱི་ནང་དུ་བཙིར་བའི་ཚེ་ན་གཟོད་གནོན་ཤུགས་ཀྱི་ཐེག་ཚད་མངོན་པར་འགྱུར་རོ། །
རླངས་པ། སོལ་རླངས,སོལ་རླངས་དང་རྫབ་རླངས་སོགས་འབར་དུ་རུང་བའི་རླངས་པའོ། །
རླངས་བསྒྱུར་སྨན་བཅོས། རླངས་བཅོས,རླངས་པ་ལ་བརྟེན་ནས་སྨན་བཅོས་བྱེད་ཐབས་ཤིག་གོ །
རླངས་མོག,རླངས་བཙོ་བྱས་པའི་ཕོ་ལོག་གོ །
རླངས་ཚགས། མོག་ཕྲུ,སྨྱུག་མ་དང་ཧ་ཡང་སོགས་ལས་བཟོས་པའི་ཟས་རླངས་བཙོ་བྱ་སའི་ཡོ་བྱད་དོ། །
རླངས་ཚགས། མོག་ཕྲུ,ཟས་རིགས་རླངས་བཙོ་བྱེད་སྐབས་རྡིག་གི་ནང་ངམ་ཁ་ཐོག་ཏུ་གཞག་པར་བྱ་བའི་ཚགས་མའོ། །
རླངས་འཁོར་ཁ་པར,རླངས་འཁོར་ཐོག་ཏུ་བཀོལ་བར་བྱ་བའི་ཁ་པར་རོ། །
རླངས་འཁོར་གླ,དུས་ཚོད་ངེས་ཅན་ཞིག་གི་ནང་དུའམ་རིན་གོང་ངེས་ཅན་ཞིག་སྤྲད་པར་བྱ་བའི་ཁ་ཆད་བྱས་ཏེ་རླངས་འཁོར་གླ་བའམ་བཀོལ་སྤྱོད་བྱེད་པའོ། །
རླངས་འཁོར་ཆེ་བ། འཁོར་ཆེན,རྒྱ་མ་ཁྲི་ཡས་མས་འདེགས་ནུས་པའི་རླངས་འཁོར་ཆེ་བའི་རིགས་སོ། །
རླངས་འཁོར་ཕྱིར་ནུར། ཕྱིར་ནུར,རླངས་འཁོར་སོགས་རྒྱབ་ཕྱོགས་སུ་ཕྱིར་ནུར་བྱེད་པའོ། །
རླངས་འཁོར་བཤམས་སྟོན། འཁོར་བཤམས,རླངས་འཁོར་སྣ་ཚོགས་འགྲེམ་སྟོན་བྱེད་པའོ། །
རླངས་འཁོར་མཛེས་བཟོ,རླངས་འཁོར་གྱི་ཕྱི་ཁོག་བཀྲུ་བ་དང་ཕྱི་བ་དང་བཀྲག་རྩི་བྱུག་པ་སོགས་མཛེས་བཟོ་བྱེད་པའོ། །
རླངས་འཁོར་འབབ་ཚིགས། འཁོར་ཚིགས,ཐེག་འཁོར་རྣམས་འགྲོ་འོང་བྱ་སའི་ཚིགས་མལ་ལོ། །
རླངས་འཁོར་ལམ,རླངས་འཁོར་བགྲོད་སའི་གཞུང་ལམ་མོ། །
རླངས་འཁོར་སྒེའུ་ཁུང༌། འཁོར་དཀར,རླངས་འཁོར་སོགས་ཀྱི་སྒེའུའམ་དཀར་ཁུང་ངོ༌། །
རླངས་འཁོར,རླངས་སྣུམ་འབར་རྫས་སུ་བྱེད་པའི་ཤེད་འཕྲུལ་ལ་བརྟེན་ནས་བགྲོད་པའི་ཐེག་འཁོར་རོ། །
རླངས་འགྱུར,རླན་གཤེར་ལ་ཚད་དྲོད་ཕོག་ཚེ་རིམ་བཞིན་རླངས་པར་གྱུར་ནས་ཡལ་བའོ། །
རླངས་འཚག,སྙིགས་རྫས་འདྲེས་པའི་ཆུ་སོགས་བསྐོལ་ཏེ་རླངས་ཆུར་བསྒྱུར་ནས་སྙིགས་རོ་རྣམས་འཚག་ཐབས་ཤིག་གོ །
རླངས་རྗེ་རླུང་འཁོར,ཁྲུས་ཁང་སོགས་ཀྱི་ནང་གི་འབགས་བཙོག་ཅན་གྱི་མཁའ་དབུགས་ཕྱིར་འབྱིན་ཅིང་ཕྱིའི་མཁའ་དབུགས་གཙང་མ་ནང་དུ་འདྲེན་པར་བྱེད་པའི་རླུང་འཁོར་ཞིག་གོ །
རླངས་རྫ། དབུགས་རྫ,འབར་རྫས་རླངས་པ་བླུག་སའི་སྣོད་དོ། །
རླངས་སྒྲོན,སོལ་སྣུམ་རླངས་པར་བསྒྱུར་ནས་རླུང་གི་སྦུད་ཤུགས་ཀྱིས་ཟེ་ཚྭའི་སྐྱུར་ཆུ་བསྒོས་པའི་དྲྭ་ཕད་སྡོང་རས་ཀྱི་སྟེང་འཐོར་ཚེ་རྫས་འགྱུར་གྱི་དབང་གིས་འོད་དཀར་པོ་འཚེར་ནུས་པའི་གསལ་སྒྲོན་ཁྱད་པར་བ་ཞིག་གོ །
རླངས་སྣུམ,རྡོ་སྣུམ་བསྐོལ་ཞིང་བཙགས་པ་ལས་བྱུང་ཞིང་ཡལ་བ་དང་འབར་བར་སླ་བའི་ཡང་བའི་རྡོ་སྣུམ་ཐོན་རྫས་ཀྱི་རིགས་ཤིག་གོ །
རླངས་སྣོན,རླངས་འཁོར་སོགས་ཀྱི་ནང་དུ་བུད་རླངས་སྣོན་པའོ། །
རླངས་སྣོན་ས་ཚུགས། རླངས་ཚུགས,རླངས་འཁོར་ལ་བུད་རླངས་སྣོན་སའི་ས་ཚུགས་སོ། །
རླངས་སྦུད་གནམ་གྲུ,རླངས་སྦུད་འཕྲུལ་ཆས་ཀྱི་ཤུགས་ལ་བརྟེན་ནས་འཕུར་བའི་སྒྲ་ལས་མགྱོགས་པའི་གནམ་གྲུུ་ ཞིག་གོ །
རླངས་སྦུད,སྦུད་ཤུགས་ལ་བརྟེན་ནས་སྨན་ཆུ་སོགས་རླངས་པར་བསྒྱུར་ཏེ་དངོས་པོ་གཞན་གྱི་ཐོག་ཏུ་འཐོར་བར་བྱེད་པའི་ཡོ་བྱད་ཅིག་གོ །
རླན་གསོམ,ཤིང་ཆེན་གྱི་རིགས་ཤིག་སྟེ། སྡོང་རྐང་དྲང་ལ་རིང་བ། སྡོང་མགོ་མཆོད་རྟེན་གྱི་དབྱིབས་འདྲ་བ། མཐོ་ཚད་ལ་སྤྱི་ཁྲུ་༣༥ ཡས་མས་ཡོད་པ། རླན་སར་སྐྱེ་ཞིང་སྐྱེ་སྟོབས་ལེགས་པ། ཤིང་རྒྱུ་བཟང་ཞིང་འཛམ་གླིང་ན་དཀོན་པར་རྩི་བའི་ཤིང་སྡོང་གི་རིགས་ཤིག་གོ །
རླན་ཆས,ཁང་པའི་ནང་གི་མཁའ་དབུགས་ལ་རླན་སྣོན་པའི་ཡོ་བྱད་ཅིག་གོ །
རླན་ཕྱིས,ཆེད་དུ་བཟོས་པའི་ལག་ཕྱིས་རློན་པ་ཞིག་གོ །
རླན་ཚད,མཁའ་དབུགས་ཀྱི་ཚད་ངེས་ཅན་ཞིག་གི་ནང་དུ་ཡོད་པའི་རླན་གཤེར་མང་ཉུང་གི་ཚད་དོ། །
རླན་འབྲུམ,པགས་མདོག་དམར་སེར་དུ་འགྱུར་ཞིང་ཟ་འཕྲུག་འབྱུང་བའི་པགས་ནད་ཀྱི་རིགས་ཤིག་གོ །
རླན་འཛིན་བྱུག་བད། རླན་བད,མིའི་པགས་པ་ལ་རླན་གཤེར་ཡུན་རིང་འཛིན་པའི་བྱེད་ལས་ཅན་གྱི་བྱུག་པར་བྱ་བའི་རྫས་ཁ་དོག་དཀར་པོ་བད་དང་འདྲ་བ་ཞིག་གོ །
རླན་ཤོག,ཆེད་དུ་བཟོས་པའི་ཁ་ལག་འབྱིད་བྱེད་ཀྱི་ཤོག་བུ་རློན་པ་ཞིག་གོ །
རླན་སེལ་ཆས,ཁྱིམ་སོགས་ཀྱི་རླན་སེལ་བར་བྱེད་པའི་འཕྲུལ་ཆས་སོ། །
རླབས་ཐུང༌,རྒྱང་རིང་པོའི་གློག་འཕྲིན་དང་རྒྱང་སྒྲོག་སོགས་ལ་བཀོལ་རྒྱུའི་སྐུད་མེད་གློག་རླབས་ཤིག་སྟེ། རླབས་ཚད་སྨི ༡༠ ནས ༡༠༠ བར་དང༌། ཧེར་ཙེ་ས་ཡ ༣༠ ནས ༣ གྱི་བར་རོ། །
རླབས་དུམ,གློག་སྡུད་རླབས་ཀྱི་དུམ་བུའམ་རིམ་པའོ། །
རླབས་དུམ་འདེམ་ཆས། རླབས་འདེམ,སྐུད་མེད་གློག་རླབས་ཀྱི་རླབས་རིང་ཐུང་མི་འདྲ་བ་གཞིར་བཟུང་ནས་བགོས་པའི་དུམ་ཚིགས་འདེམ་ཆས་ཤིག་གོ །
རླབས་ཕྲན་གཏོང་འཕྲུལ,རླབས་ཕྲན་འབྱིན་པར་བྱེད་པའི་འཕྲུལ་ཆས་སོ། །
རླབས་ཕྲན་ཐབ་ཀརླབས་ཐབ,རླབས་ཕྲན་ལ་བརྟེན་ནས་ཁ་ཟས་སྲོ་ཞིང་འཚེད་པར་བྱེད་པའི་ཐབ་ཀ་ཞིག་གོ །
རླབས་ཕྲན,རླབས་ཀྱི་རིང་ཚད་སྨི་གཅིག་ནས་སྟོང་ཆའི་སྨི་གཅིག་གི་བར་ཅན་གྱི་སྐུད་མེད་གློག་རླབས་སོ། །
རླབས་འགོག,རྒྱ་མཚོའི་རྦ་རླབས་གྱི་གནོད་འཚེ་སྔོན་འགོག་བྱེད་པའོ།།
རླབས་འགྲོས,རླབས་གཏོང་བའི་མྱུར་དལ་གྱི་འགྲོས་ཚད་དོ། །
རླབས་འདྲེན,གློག་སྡུད་ཀྱི་རླབས་དག་ངེས་གཏན་བྱས་པའི་ཕྱོགས་སུ་འདྲེན་པར་བྱེད་པའི་སྦུ་གུ་སོགས་སོ། །
རླབས་འབྲིང,རླབས་ཀྱི་རིང་ཚད་སྨི ༡༠༠ ནས ༡༠༠༠ བར་གྱི་སྐུད་མེད་གློག་རླབས་ཏེ། གཙོ་བོ་ས་ངོས་བརྒྱུད་ནས་གཏོང་ཞིང་ཐག་ཅུང་ཟད་ཉེ་བའི་རྒྱང་སྒྲོག་དང་སྐུད་མེད་གློག་གི་ཁ་ཕྱོགས་ལ་ལྟ་བར་བཀོལ་རྒྱུ་ཞིག་གོ །
རླབས་རིང༌,རིང་ཚད་སྟོང་སྨི ༡-༡༠ བར་དང་འདར་ཚད་ཧེར་ཙེ་སྟོང་ཕྲག ༣༠༠-༣༠ བར་གྱི་སྐུད་མེད་གློག་རླབས་ཏེ་ས་རླབས་ལ་བརྟེན་ནས་བརྡ་འཕྲིན་ཁྱབ་པར་སྤེལ་ཞིང༌། སྐུད་མེད་རྒྱང་སྒྲོག་དང་ཕྱོགས་འཚོལ་དང་ལམ་འཁྲིད་སོགས་སུ་བཀོལ་བ་ཞིག་གོ །
རླབས་རིང་འཕྲིན་གཏོང༌,རླབས་རིང་ལ་བརྟེན་པའི་སྐུད་མེད་གློག་འཕྲིན་ཏེ། རླབས་རིང་གིས་ས་རླབས་དང་གནམ་རླབས་གཉིས་ཀའི་ཚུལ་གྱིས་འཕྲིན་སྐྱེལ་བས་རྒྱ་མཚོ་དང་བྲག་རི་སོགས་ཟང་ཐལ་དུ་བརྟོལ་ཏེ་སྤྱི་ལེ་སྟོང་ཕྲག་མང་པོའི་ཕ་རོལ་ཏུ་འཕྲིན་སྐྱེལ་བར་བྱེད་པའོ། །
རླབས་རྒྱུན,རྒྱ་མཚོ་འཕེལ་འགྲིབ་ཀྱི་དབང་གིས་བྱུང་བའི་རླབས་ཀྱི་རྒྱུན་ནོ། །
རླབས་ཤུད,ཆེད་བཟོས་པང་ལེབ་ཀྱི་རྐང་གདན་ལ་བརྟེན་ནས་རྒྱ་མཚོའི་རླབས་རྩེ་རུ་ཤུད་ཅིང་འཕྱོ་བའི་ཆུ་ཐོག་གི་ལུས་རྩལ་གྱི་རྣམ་གྲངས་ཤིག་གོ །
རླབས་ཤུད་པང་ལེབ། རླབས་པང༌,རླབས་ཤུད་ཀྱི་ཆེད་དུ་བཟོས་པའི་དཀྱིལ་ཞེང་ཆེ་ལ་མགོ་མཇུག་གི་ཞེང་ཆུང་བའི་པང་ལེབ་ཅིག་གོ །
རླམ་དྲི,ཟས་རིགས་སོགས་རུལ་བའི་སུངས་དྲིའོ། །
རླམ་འགྱུར,ཟས་རིགས་སོགས་རུལ་ནས་ཧམ་སྤུ་རྒྱས་པའོ། །
རླམ་སྲིན,ཤ་མོང་གི་རིགས་སུ་གྱུར་པའི་སྐྱེ་དངོས་ཕྲ་མོ་ཞིག་སྟེ། དེ་ལ་རིགས་མང་པོ་ཞིག་ཡོད། དཔེར་ན་ནམ་ཟླ་དྲོད་གཤེར་ལྡན་པའི་སྐབས་སུ་གོས་སོགས་ཀྱི་སྟེང་དུ་སྐྱེས་པའི་ཧམ་སྤུ་ལྟ་བུ་ཡིན་ཅིང༌། དེ་ནི་བཟོ་ལས་དང་གསོ་རིགས་བཟའ་བཏུང་བཅས་ལ་བཀོལ་བ་ཞིག་གོ །
རླམ། ཧམ,རླམ་སྲིན་གྱིས་དངོས་རྫས་རྣམས་ཀྱི་ངོ་བོ་འགྱུར་བར་བྱེད་པ་སྟེ།  རུལ་བའམ་སྤུ་ཆགས་པའོ། །
རླིག་རླུགས། རྒྱུ་རླུགས,རྒྱུ་མ་དང་གཅིན་ཚིལ་སོགས་རླིག་པའི་ནང་དུ་རླུགས་པའམ་རླིག་པའི་ནང་གི་ཆ་ཤས་སྐྲངས་ནས་ཆེར་རྒྱས་པའི་ནད་ཅིག་གོ །
རླིག་སྐྱིབས,མིའམ་འོ་འཐུང་སྲོག་ཆགས་ཀྱི་སྐྱེ་འཕེལ་དབང་པོའི་ཁག་གཅིག་སྟེ། རླིག་འབྲས་ཕྱི་རྒྱུད་ཀྱི་རྩ་སྦུག་འཁྱོག་པོ་དུ་མ་ལས་གྲུབ་པའི་ཁམས་དཀར་གྱི་གསོག་སྣོད་དོ། །
རླུང་ཁམས་ཆེན་པོའི་མུ་ཁྱུད། རླུང་ཆེན་མུ་ཁྱུད,རླུང་ཆེན་བང་རིམ་དང་འདྲའོ། །
རླུང་ཁྲག,ལུས་ཀྱི་ནང་གི་རླུང་དང་ཁྲག་གཉིས་ཏེ། རྒྱ་སྨན་གྱི་ལུགས་ལ་རླུང་དང་ཁྲག་གཉིས་སོ་སོའི་བྱེད་ལས་མི་འདྲ་ཞིང་ཕན་ཚུན་བརྟེན་ཅིང་གནས་ཏེ་དོན་སྣོད་ཀྱི་ཟུངས་བཅུད་དང་སྲོག་སྲུང་འཛིན་བྱེད་པར་འདོད་དོ། །
རླུང་ཆེན་བང་རིམ,སའི་གོ་ལའི་ཕྱི་རོལ་ཏུ་བཏུམས་ཡོད་པའི་མཁའ་རླུང་གི་མུ་ཁྱུད་མཐུག་པོ་ཞིག་སྟེ། དངོས་ཁམས་ཀྱི་ངོ་བོའི་དབང་དུ་བྱས་ན། འཐབ་རྒྱུག་རིམ་པ་དང་སྙོམས་རྒྱུག་རིམ་པ་དང་བར་རིམ་དང་ཚ་རིམ་དང་ཕྱི་རིམ་སོགས་སུ་དབྱེའོ། །
རླུང་ཆེན་ཟེར་འཕྲིན,འོད་རླབས་ཀྱིས་འཕྲིན་བརྡ་རྣམས་མཁའ་དབུགས་དང་ནམ་མཁའ་སྟོང་རྐྱང་ལ་བརྟེན་ནས་འཕྲིན་དུ་གཏོང་བའོ། །
རླུང་ནུས,རླུང་ཤུགས་ཀྱི་ནུས་པ་སྟེ། འབགས་བསླད་མེད་ཅིང་ཡང་བསྐྱར་བེད་སྤྱད་བྱ་རུང་བའི་ནུས་ཁུངས་ཤིག་གོ །
རླུང་འཁོར,གློག་གིས་བསྐོར་བར་བྱ་བའི་རླུང་ཡབ་འཁོར་ལོའོ། །
རླུང་འཁོར་སྐོར་ཐག,རླངས་འཁོར་སོགས་ཀྱི་རླུང་འཁོར་སྐོར་བྱེད་ཀྱི་འགྱིག་ཐག་གོ །
རླུང་འགོག་ནགས,རླུང་འགོག་པའི་ཆེད་དུ་བསྟར་ཅིང་བསྒྲིགས་ནས་བཙུགས་པའི་ལྗོན་པའི་ཚལ་ལོ། །
རླུང་འགོག་བྱེ་འཛིན་ནགས་དྲྭ,རླུང་དང་ཐན་སྐམ་ཆེ་བའི་ས་ཁུལ་དུ་རླུང་འགོག་པ་དང་བྱེ་རྡུལ་མཆེད་དུ་མི་འཇུག་པར་འཛིན་པའི་ཆེད་དུ་བཙུགས་པའི་གཞི་ཁྱོན་ཆེ་བའི་ནགས་སོ། །
རླུང་འགོག་ཤེལ། རླུང་ཤེལ,རླངས་འཁོར་སོགས་ཀྱི་ཁ་ལོ་ཁང་གི་མདུན་ཕྱོགས་ཀྱི་རླུང་འགོག་བྱེད་ཀྱི་ཤེལ་ལོ། །
རླུང་འཇིགས། རླུང་གནོད,རླུང་ཆེན་པོ་གཡོས་པ་ལས་བྱུང་བའི་གནོད་འཚེའོ། །
རླུང་འཕྲུལ,རླུང་གི་ནུས་ཤུགས་ལ་བརྟེན་པའི་འཕྲུལ་ཆས་ཀྱིས་འཕྲུལ་ཆས་གཞན་དག་བསྐོར་ཏེ་གློག་འདོན་པ་དང་མཆིག་སྐོར་བ་དང་སྣུམ་འཚག་པ་སོགས་བྱེད་པའི་བསྒྲིག་ཆས་ཤིག་དང༌། རླུང་གིས་བསྐོར་བར་བྱ་བའི་འཁོར་ལོའི་རིགས་སོ། །
རླུང་ཡབ,སྔོན་ཆད་ཀྱི་རླུང་ཡབ་ཅིག་སྟེ། རས་ཀྱིས་བྱས་ཤིང་གདུང་མའི་སྟེང་ཐུར་དུ་དཔྱངས་བ་མིས་བསྒུལ་ཞིང་བསྐྱོད་དེ་རླུང་འབྱིན་པར་བྱེད་པའི་ཡོ་བྱད་ཅིག་གོ །
རླུང་རོལ,འཐེབ་ནོན་རོལ་ཆས་ཀྱི་རིགས་ཏེ། དབྱངས་སོ་དག་མནན་ཚེ་རླུང་སྦུད་ཀྱི་ཁ་ཕྱེས་ནས་ཟངས་ལྷེབ་སྲབ་མོ་རྣམས་འདར་བ་ལས་སྒྲ་འབྱིན་པའི་རོལ་ཆས་ཤིག་གོ །
རླུང་རྩལ,ནང་གི་རླུང་ལ་བརྟེན་ནས་ལུས་ལྷོད་པོར་སྡོད་པ་དང་འགུལ་བསྐྱོད་གང་རུང་སྙོམ་སྒྲིག་གི་སྒོ་ནས་ལུས་ཁམས་ཀྱི་བདེ་ཐང་སྲུང་བའི་ཐབས་ཤིག་གོ །
རླུང་ལྭ། རླུང་གོས,རླུང་འགོག་བྱེད་ཀྱི་ལྭ་རིང་ཞིག་གོ །
རླུང་ཤུགས,རླུང་གི་ཤུགས་ཚད་དོ། །
རླུང་ཤུགས་གློག་ཚུགས,རླུང་ཤུགས་ལ་བརྟེན་ནས་གློག་འདོན་པར་བྱེད་པའི་ས་ཚུགས་སོ། །
རླུང་སྦྱོང,ལུས་པོའི་ནང་གི་རླུང་གནད་དུ་གཅུན་པའོ། །
རློབ་ནུས,མི་གཞན་དག་ལ་མཚུངས་པའམ་འདྲ་བའི་ཚོར་བ་སྐྱེད་ཐུབ་པའི་ནུས་པའོ། །
ལ་ཁའི་ཉི་མ,ནུབ་རིར་བཞུད་ལ་ཁད་ཀྱི་ཉི་རྒས་སོ། །
ལ་ཅའི་ཕ་གུ,སྣུམ་སྙིགས་ལས་བཟོས་པའི་ཕ་གུ་ཞིག་གོ །
ལ་ཐིན་དབྱངས་གསལ,གནའ་བོའི་རོ་མན་གྱི་མིས་བཀོལ་བའི་དབྱངས་གསལ་གྱི་ཡི་གེའོ། །
ལ་ཐིན་ཞབས་བྲོ,ལ་ཐིན་ཞབས་བྲོ་ལ། ལ་ཐིན་ཞབས་བྲོ་དང་ལ་ཐིན་རྒྱལ་སྤྱིའི་ཞབས་བྲོ་གཉིས་སུ་དབྱེ་ལ། ལ་ཐིན་རྒྱལ་སྤྱིའི་ཞབས་བྲོ་ནི་ལ་ཐིན་ཞབས་བྲོའི་རྨང་གཞིའི་སྟེང་ནས་འཕེལ་རྒྱས་བྱུང་ཞིང་ཚད་གཞི་དང་གཏན་ཁེལ་ཕྲ་ཞིང་ཞིབ་པར་ཡོད་པ་ཞིག་གོ །
ལ་ཐུར,རྣ་སྤབས་འདོན་པ་སོགས་ཀྱི་ཕྱིར་དུ་སྣེ་ལ་ཤིང་བལ་དཀྲིས་པའི་ཐུར་མ་ཞིག་གོ །
ལ་ཕུག,རྩ་བ་ཆེ་ཞིང་འཇོང་པོ་དང་ལོ་མ་སྔོ་ལྗང་སྒྲོ་དབྱིབས། མེ་ཏོག་དཀར་པོའམ་སྨུག་སྐྱ་ཅན་སྔོ་ཚལ་གྱྀ་རིགས་ཤིག་གོ །
ལ་ལ་ཕུད,སྔོ་ལྡུམ་གྱི་རིགས་ཏེ། སྡོང་བུ་ལྗང་སྐྱ་དྲང་སྐྱེས། ལོ་མ་བྱེའུའི་སྤར་མོ་དང་འདྲ་བ། མེ་ཏོག་དམར་སེར་འདབ་མ་ལྔ་པ། འབྲས་བུ་ཁམ་སེར་དྲི་ཞིམ་ཅན་ཐོགས་པ་ཞིག་གོ །
ལག་ཁུག,ལག་ཏུ་འཁྱེར་བདེ་བའི་ཁུག་མའོ། །
ལག་ཁུག,ལག་པས་འཁྱེར་བར་བྱ་བའི་ཁུག་མའོ། །
ལག་ཁུག,ལག་ཏུ་འཁྱེར་བདེ་བའི་ཁུག་མའོ། །
ལག་ཁྱེར་གློག་སྒྲོན། ལག་སྒྲོན,ལག་ཏུ་ཁྱེར་བར་བྱ་བའི་གློག་སྒྲོན་གྱི་རིགས་སོ། །
ལག་ཁྱེར་དཀྲུག་ཆས,ལག་ཏུ་ཁྱེར་ཏེ་འགྲོ་ཆོག་པའི་དཀྲུག་འཕྲུལ་ཆུང་ངུ་ཞིག་གོ །
ལག་ཁྱེར་རྩིས་འཕྲུལ,ལག་ཏུ་ཁྱེར་བདེ་བའི་རྩིས་འཕྲུལ་ཆུང་ངུའོ། །
ལག་ཁྲུས་ཁང༌,ཆབ་ཁང་དང་ལག་པ་བཀྲུ་ས་མཉམ་དུ་ཡོད་པའི་ཁང་མིག་ཆུང་གྲས་སོ། །
ལག་གདགས་ཆུ་ཚོད། ལག་དུས,ལག་པའི་མཁྲིག་མ་རུ་གདགས་པར་བྱ་བའི་ཆུ་ཚོད་འཁོར་ལོའོ། །
ལག་གདུབ,ལག་པའི་མཁྲིག་མར་གོན་པར་བྱ་བའི་གདུ་བུའོ། །
ལག་གནོན་ཆུ་འཕཻན,ལག་པས་ཡང་ཡང་མནན་ཏེ་ཆུ་གྱེན་དུ་འཕེན་པའམ་འདྲེན་པར་བྱེད་པའི་ཡོ་བྱད་ཅིག་གོ །
ལག་གཡང༌,ཤོ་རྒྱལ་སྐུགས་པ་དང་རྒྱན་ལེན་པ་སོགས་ཀྱི་ཚེ་འདོད་པ་ལག་ཏུ་འོང་བའི་གཡང་ངོ༌། །
ལག་གྲུག,དབྱིབས་རྐང་གྲུག་དང་འདྲ་ཞིང་ཅུང་ཆུང་ལ་ལག་པས་བརྡེགས་ཏེ་གྲུག་སྒོར་གཟུད་པར་བྱ་བའི་ལུས་རྩལ་གྱི་རྣམ་གྲངས་ཤིག་གོ །
ལག་ངར,ལག་པའི་ངར་བ་སྟེ་གྲུ་མོ་དང་མཁྲིག་མའི་བར་གྱི་ལྷུའོ། །
ལག་དངུལ། དངུལ་སྨར,༡ དངོས་སུ་རྩིས་སྤྲོད་ཆོག་པའི་དངུལ་ལམ་སྒོར་མོ་དངོས་དང་ལག་དངུལ་འཛིན་བྱང་དང༌། ༢ དངུལ་ཁང་དུ་ཉར་བའི་དངུལ་ལོ། །
ལག་ཕྱིས། ལག་རས,རས་སོགས་ལས་བྱས་པའི་ལག་པ་དང་གདོང་ཕྱི་བྱེད་དོ། །
ལག་བད,ལག་པའི་སྐྱི་ལྤགས་གསོ་སྲུང་གི་ཆེད་དུ་བྱུག་པར་བྱ་བའི་རྫས་ཤིག་གོ །
ལག་བསྐོར་ཆུ་འཁོར,ལག་པས་བསྐོར་བར་བྱ་བའི་ཆུ་ལེན་བྱེད་ཀྱི་འཕྲུལ་འཁོར་ཞིག་གོ །
ལག་བསྐོར་འཚེམ་འཕྲུལ,ལག་པས་བསྐོར་བར་བྱ་བའི་གོས་སོགས་འཚེམ་པར་བྱེད་པའི་འཕྲུལ་ཆས་སོ། །
ལག་བསྟར་གཙོ་གནས་པ,ཚོགས་ཆེན་གྱི་སྐབས་སུ་གཙོ་བཞུགས་ཚོགས་པའི་གྲས་ནས་བདམས་ཤིང་རེས་མོས་སུ་ཚོགས་འདུའི་བྱ་བའི་མགོ་འཛིན་མཁན་ནོ། །
ལག་ཚབ,ལག་པའི་ཚབ་ཏུ་བཟོས་པའི་ལག་པ་རྫུན་མའོ། །
ལག་ཚེབ,རྩྭ་སོག་སྡུད་འགྲེམ་བྱ་བ་ལ་བཀོལ་བའི་སོ་མང་ཞིང་ཡུ་བ་རིང་པོ་ཅན་གྱི་ཞིང་ལས་ལག་ཆ་ཞིག་གོ །
ལག་ཟུངས,སྒོ་སོགས་འཐེན་བྱེད་ཀྱི་ལྕགས་ལུང་སོགས་སོ། །
ལག་འཁྱེར་སྣུམ་སྒྲོན། རྟ་སྒྲོན,ཤེལ་གྱི་འོད་ཁང་དང་ལྕགས་ཀྱི་འཛིན་ལུང་སོགས་ལས་གྲུབ་པའི་སོལ་སྣུམ་གྱི་སྒྲོན་མེ་ཞིག་སྟེ། ཆར་རླུང་གིས་གསོད་དཀའ་བས་མཚན་འགྲོའི་སྐབས་རྟ་ཐོག་ཏུ་བཀལ་ནས་འགྲོ་ཆོག་གོ །
ལག་འཇུ,མི་གཉིས་འཕྲད་པའམ་གྱེས་པའི་ཚེ་ཕན་ཚུན་འཚམ་འདྲི་དང་གུས་ལུགས་མཚོན་ཕྱིར་དུ་ལག་པ་བརྐྱངས་ཏེ་འཇུ་བའོ། །
ལག་འཐེན་སྒྲིགས་འགལ། འཐེན་འགལ,གྲུག་འགྲན་གྱི་སྐབས་སུ་ཕ་རོལ་པོས་སླེ་གྲུག་སོགས་འཕེན་སྐབས་བསམ་བཞིན་ལག་པ་ཕྱིར་འཐེན་པ་སོགས་ཀྱིས་བར་ཆད་བཏང་བའི་སྒྲིག་འགལ་གྱི་བྱ་སྤྱོད་ཅིག་གོ །
ལག་འདག,ཆེད་བཟོས་ལག་པ་འདག་བྱེད་ཀྱི་འདག་ཁུ་ཞིག་གོ།
ལག་འཕྲིན་འཕྲིན་བརྡ,ལག་འཕྲིན་གྱི་འཕྲིན་གཏོང་བའི་བརྡ་སྟེ། བར་སྣང་ན་བརྡ་ཙམ་གྱི་ངོ་བོར་གནས་པའི་འཕྲིན་གཏོང་གློག་རླབས་སོགས་སོ། །
ལག་འཕྲིན་ལུང་བུ,ལག་འཕྲིན་ལ་གདགས་པར་བྱ་བའི་ལུང་ཐག་གོ །
ལག་འཕྲིན། ལག་ཁྱེར་ཁ་པར,གནས་གང་སར་ལག་ཏུ་ཁྱེར་འགྲོ་ཆོག་པའི་འཕྲིན་ཆས་སམ་སྐུད་མེད་ཁ་པར་ཞིག་གོ །
ལག་རོགས,གཞན་གྱི་བྱ་བ་ལ་རམ་འདེགས་དང་ལས་རོགས་བྱེད་མཁན་ནོ། །
ལག་རྩལ་ཁྲོམ་ར,འབྲེལ་ཡོད་ཀྱི་ལག་རྩལ་ཞབས་འདེགས་དང་ལག་རྩལ་སྦྱོང་བརྡར་དང་ལག་རྩལ་གྱི་འགན་གཙང་ལེན་སོགས་དང་སྦྲགས་ནས་ཐོན་རྫས་གསར་བ་ཐོན་འབྱེད་བྱེད་པའི་ལག་རྩལ་ཉོ་ཚོང་སྤེལ་སའི་ཚོང་རའོ། །
ལག་ལྕགས,མི་ཉེས་ཅན་འཛིན་སྐབས་མཁྲིག་མར་བསྐོན་ཏེ་ལག་པ་སྒྲོག་བྱེད་ཀྱི་ཁྲིམས་ཆས་ཤིག་གོ །
ལག་ཤུབས,ལག་པ་སྲུང་སྐྱོབ་ཀྱི་ཆེད་དུ་གྱོན་རྒྱུའི་ཤུབས་སོ། །
ལག་ཤེས་ལས་རིགས,ལག་པའི་རྩལ་དང་ལག་ཆ་སྟབས་བདེ་ཙམ་ལ་བརྟེན་ནས་ཐོན་སྐྱེད་བྱེད་ཅིང་གཞི་ཁྱོན་ཆུང་བའི་བཟོ་ལས་སོ། །
ལག་སུག,འབུའི་རིགས་དང་སྒལ་ལྡན་སྲོག་ཆགས་སུག་པ་བཞི་དང་ལྡན་པ་དག་གི་མདུན་ཕྱོགས་ཀྱི་སུག་པའོ། །
ལག་སོག,ལག་པ་ཡ་གཅིག་གིས་འཐེན་པའི་སོག་ལེ་ཞིག་གོ །
ལག་སྐྱོར,ཐེམ་སྐས་དང་འདུག་ཁྲི་སོགས་ཀྱི་འགྲམ་ཟུར་གྱི་ལག་པ་སྐྱོར་བྱེད་དམ་བཀན་སའི་རྟེན་ནོ། །
ལག་སྐྱོར་ཁྲིའུ,ལག་པ་སྐྱོར་བྱེད་ཀྱི་རྟེན་ཡོད་པའི་འདུག་ཁྲིའུ་ཞིག་གོ །
ལག་སྒོག,འཁོར་སྒོག་འཛིན་ཡུ་ཞེས་པའི་ཚིག་སྡུད་དོ། །
ལག་སྡོགས,ཕྲ་ཞིང་རིང་བའི་རྗེན་ཐག་སྣུམ་ནང་དུ་བཙོས་པའི་ཟས་རིག་ཤིག་སྟེ། བཟོ་ཚེ་སྐུད་པའི་རྣམ་པ་བཞིན་མཉེན་ཞིང་ཐག་པ་བསྡོགས་མ་ལྟར་ཡོད་པའི་ཆ་ནས་ལག་སྡོགས་ཞེས་བཏགས་སོ། །
ལག་སྦྲེང༌,ལྕགས་རིགས་ཀྱི་འདར་ལྕེ་དང་ཀོ་བའི་ལྟེབས་སྒམ་དང་དབྱངས་སོ་བཅས་ཁག་གསུམ་ལས་གྲུབ་ཅིང༌། དཀྲོལ་བའི་ཚེ་ན་ལུང་ཐག་ཕྲག་པར་བཀལ་ནས་ལྟེབ་སྒམ་འཐེན་སྐུམ་བྱེད་ཞོར་དུ་ལག་སོར་གཡས་པས་དབྱངས་སོ་རྡེབ་པ་དང་གཡོན་པས་གདངས་འཐེབ་གནོན་བཞིན་དཀྲོལ་བར་བྱ་བའི་རླུང་སྦུད་རོལ་ཆས་ཤིག་གོ །
ལང་ཚོའི་སྐབས,ན་གཞོན་ཕོ་མོའི་སྐྱེ་འཕེལ་དབང་པོ་ཚད་དུ་རྫོགས་པའི་དུས་སམ་ལང་ཚོ་འཕེལ་བའི་དུས་ཏེ། ཕོ་ལོ ༡༤ ནས ༡༦ བར་དང༌། མོ་ལོ ༡༣ ནས ༡༤ བར་རོ། །
ལང་ཤོར་ཉེས་ཅན,རྒྱུན་དུ་ཁྲིམས་དང་འགལ་བའི་ཉེས་སྤྱོད་ལ་གོམས་པའམ་ཁྲིམས་འགལ་གྱི་འཚོ་བ་ལ་བརྟེན་པའི་ཉེས་སྤྱོད་པའོ། །
ལངས་སྟེགས,ལངས་སྟེགས་ཀྱི་འགྲེལ་བར་ལྟོས།
ལངས་སྟེགས,འཁོར་ཚིགས་ཀྱི་འགྲུལ་པ་འཛེག་འབབ་དང་དངོས་ཟོང་འདོན་འཇུག་བྱ་ས་སྟེ། ལམ་ངོས་ལས་ཅུང་མཐོ་བའི་སྟེགས་བུ་ཞིག་གོ །
ལད་མོ,བྱ་དངོས་གང་རུང་དཔེར་བཟུང་ནས་དེའི་ལད་མོ་བྱས་ཏེ་དེ་དང་འདྲ་བ་གཞན་ཞིག་བཟོ་བའོ། །
ལད་མོའི་འཕྲིན་གཏོང༌,ལད་མོའི་འཕྲིན་བརྡ་ལ་བརྟེན་ནས་ཁ་པར་དང་གློག་ཡིག་དང་དན་གྲངས་དང་འདྲ་རིས་སོགས་གཏོང་བའི་འཕྲིན་གཏོང་གི་རིགས་སོ། །
ལད་མོའི་འཕྲིན་བརྡ,དུས་ཚོད་ཀྱི་ཐོག་ནས་མུ་འབྲེལ་བའི་འཕྲིན་བརྡ་རྣམས་གློག་སྡུད་རླབས་ཀྱི་རྒྱ་ཚད་དམ་འདར་ཚད་སོགས་ཀྱི་འགྱུར་བ་ལ་བརྟེན་ནས་བརྒྱུད་གཏོང་བྱེད་པའི་དན་གྲངས་ཏེ། སྲོལ་རྒྱུན་གྱི་ཁ་པར་དང་གཟུགས་འཕྲིན་དང་རྒྱང་སྒྲོག་སོགས་ཐམས་ཅད་ཀྱི་འཕྲིན་བརྡའི་རིགས་སོ། །
ལད་འབྲི,དངོས་ཡོད་ཀྱི་བྲིས་དང་རི་མོའི་དཔེ་ལ་ལད་མོ་བྱས་ནས་སྦྱོང་བའོ། །
ལན་ཀན། རྒྱུག་ཁྲ,ཁང་པའི་ཉི་ཁྱམས་དང་ལམ་འགྲམ་སོགས་སུ་དབྱུག་པ་སོགས་ལས་བྱས་པའི་མཐའ་སྐྱོར་བྱེད་ཀྱི་ར་བའོ། །
ལན་སློག,ལས་དོན་ནམ་འགན་ཁུར་འགྲུབ་ཚུལ་དང་སྒྲུབ་ཚུལ་སྐོར་གོང་རིམ་མམ་མང་ཚོགས་ལ་སྙན་ཞུ་འབུལ་བའོ། །
ལབ་གཤུར། ལབ་རྡར,ལ་ཕུག་གཤུར་བྱེད་ཀྱི་ཚགས་མ་སྟེ་ལྕགས་ལེབ་དྲ་ཚགས་ཅན་ཞིག་གོ །
ལབ་དཀར,ཤུན་ལྤགས་འཇམ་ལ་རི་མོ་མེད་པ། སྨིན་པའི་ཚེ་ཕྱི་མདོག་དཀར་ཞིང་ནང་ལྗང་སྐྱ་ཅན་གྱི་ལ་ཕུག་ཅིག་གོ །
ལབ་དམར,ཤུན་ལྤགས་ཀྱི་མདོག་དམར་ཤས་ཅན་གྱི་ལ་ཕུག་ཅིག་གོ །
ལབ་སེར། གུང་ལ་ཕུག,ལོ་མ་སྒྲོ་དབྱིབས། མེ་ཏོག་དཀར་ཆུང༌། རྩ་བ་ཟླུམ་འཇོང༌། རོ་མངར་བ། ཟས་སུ་བྱེད་པའི་རྩི་ཤིང་ལོ་གཉིས་མའི་རིགས་ཤིག་གོ །
ལམ,མི་དང་རླངས་འཁོར་སོགས་བགྲོད་པར་བྱ་བའི་ལམ་མོ། །
ལམ་ཁའི་གསར་འགྱུར,ཁུངས་ལུང་གསལ་བོ་མེད་པའམ་དོན་དངོས་ཀྱི་བདེན་དཔང་མེད་པའི་གསར་འགྱུར་རོ། །
ལམ་ཁྲལ་ཚིགས། ཁྲལ་ཚིགས,རླངས་འཁོར་སོགས་ཀྱི་ལམ་ཁྲལ་ལེན་སའི་ཚིགས་སམ་གནས་སོ། །
ལམ་ཁྲོམ,ལམ་ཁའམ་ལམ་འགྲམ་གཡས་གཡོན་དུ་ཡོད་པའི་ཁྲོམ་ར་ཆུང་ངུའོ། །
ལམ་གནོན་འཁོར,གཞུང་ལམ་གྱི་ངོས་མནན་ནས་སྙོམ་པོར་གཏོང་བྱེད་ཀྱི་འཕྲུལ་འཁོར་ཞིག་གོ །
ལམ་གོར,གཞུང་ལམ་གྱི་བཞི་མདོའི་དབུས་སུ་ལྡུམ་ར་སོགས་ཡོད་པའི་ལམ་གོར་མོའོ། །
ལམ་ཆས་བཅོལ་ས,འགྲུལ་བསྐྱོད་སོགས་ཀྱི་སྐབས་སུ་ལམ་ཆས་དང་དངོས་པོ་སོགས་བཅོལ་སའོ། །
ལམ་ཆས་ཚགས་བཅོས,ལམ་ཆས་ཚགས་སུ་གཟུད་པའོ། །
ལམ་ཆས་ཞུ་ཤོག,འགྲུལ་བསྐྱོད་སོགས་ཀྱི་སྐབས་སུ་གོང་རིམ་ལ་ལམ་ཆས་ཅི་ཡོད་རྩིས་ཞུ་བྱེད་པའི་ཐོ་ཡིག་ཅིག་གོ །
ལམ་ཆས་འབོག་དྲིལ,འགྲུལ་བསྐྱོད་སྐབས་སུ་ཁྱེར་བའི་ལམ་ཆས་རྡོག་པོའོ། །
ལམ་ཆས་འབོག་དྲིལ,འགྲུལ་བསྐྱོད་སྐབས་སུ་ཁྱེར་བའི་ལམ་ཆས་རྡོག་པོའོ། །
ལམ་ཆས་ལེན་ས,འགྲུལ་བསྐྱོད་སོགས་ཀྱི་སྐབས་སུ་བཅོལ་གཏད་བྱས་པའི་ལམ་ཆས་དག་ཕྱིར་ལེན་སའི་གནས་སོ། །
ལམ་ཆས་སྐྱེལ་འཁོར,ལམ་ཆས་སྐྱེལ་འདྲེན་བྱེད་པའི་རླངས་འཁོར་རོ། །
ལམ་ཆས་སྒམ,རླངས་འཁོར་སོགས་ཀྱི་སྟེང་ན་ཡོད་པའི་ལམ་ཆས་སམ་དངོས་རྫས་འཇོག་སའི་སྒམ་མོ། །
ལམ་ཆས་སྟེགས,རླངས་འཁོར་སོགས་ཀྱི་སྟེང་ངམ་ནང་ངོས་ཀྱི་ལམ་ཆས་གཞག་སའི་སྟེགས་བུའོ། །
ལམ་ཆས། རྡོག་ཆས,འགྲུལ་བསྐྱོད་དམ་བྱེས་སུ་འདེགས་སྐབས་སུ་འཁྱེར་བའི་ལམ་ཆས་ཀྱི་རྡོག་ཁྲེས་སོ། །
ལམ་ཐག་ཚད་ཁྲ། ལམ་ཁྲ,ལམ་ཐག་རིང་ཐུང་གི་བགྲོད་ཚད་མཚོན་ཐུབ་པའི་ཚད་ཁྲ་ཞིག་གོ །
ལམ་ཐོ,འགྲིམ་འགྲུལ་ལམ་གྱི་མཚོན་རྟགས་སུ་བསླངས་པའི་ཐོའོ། །
ལམ་དཀར,འཇིག་རྟེན་གྱི་ཚུལ་ལུགས་དང་མཐུན་པའི་འཚོ་ཐབས་ཀྱི་ལམ་མོ། །
ལམ་ཕྲན,ལམ་ཆུང་ངུའམ་ཕྲ་མོའོ། །
ལམ་ཕྲན,རྐང་ལམ་ཕྲ་མོའོ། །
ལམ་བཞི་མདོ,ལམ་བཞི་འདུས་པའི་མདོའམ་ལམ་གཉིས་ཀྱི་བསྣོལ་མཚམས་སོ། །
ལམ་བྱང༌,སྤྱི་འཁོར་ཀྱི་འབབ་འཛེག་ས་ཚིགས་སུ་བཙུགས་པའི་འཁོར་སྐྱོད་ལམ་ཐིག་དང་ས་ཚིགས་ཀྱི་མིང་བཀོད་པའི་བྱང་བུའོ། །
ལམ་བྱང༌,ལམ་འགྲམ་དུ་བཙུགས་པའི་འགྲིམ་འགྲུལ་ལམ་ཕྱོགས་དང་ས་མིང་བྲིས་པའི་བྱང་བུའོ། །
ལམ་མཚམས་འགོག་ཁྲ། མཚམས་འགོག,རླངས་འཁོར་འགྲོ་འོང་གི་ལམ་ཁག་སོ་སོར་དབྱེ་མཚམས་ཀྱི་བསྒྲིག་ཆས་ཤིག་གོ །
ལམ་འཁྲིད,ལམ་འཁྲིད་པ་དང་ལམ་འཁྲིད་པའི་མིའོ། །
ལམ་འཁྲིད། ཕྱོགས་སྟོན,བསྐྱོད་ལམ་མཚོན་རྟགས་དང༌། རེག་བརྡ་དང་སྐུད་མེད་གློག་འཕྲིན་བསྒྲིག་ཆས་སོགས་ལ་བརྟེན་ནས་གནམ་གྲུ་དང་གྲུུ་གཟིངས་སོགས་ཀྱི་འགྲོ་ཕྱོགས་སྟོན་པའོ། །
ལམ་འགོག,ལམ་ཐོག་ཏུ་བཀོད་པའི་ལམ་མཚམས་འགོག་བྱེད་ཀྱི་དངོས་པོའོ། །
ལམ་ཡིག,༡ ཉེན་ཟོན་ཁུལ་ལམ་གཏན་འཁེལ་གྱི་འགྲོ་ལམ་ཐོག་བསྐྱོད་ཆོག་པའི་དཔང་ཡིག་དང༌། ༢ ཁོངས་གཏོགས་གཅིག་པའི་ལས་ཁུངས་ཁག་ལ་བསྐྱོད་ཆོག་པའི་དཔང་ཡིག་གོ །
ལམ་ར,ལམ་འགྲམ་དུ་བསྐྲུན་པའི་སྲུང་སྐྱོབ་ཀྱི་ནུས་པ་ལྡན་པའི་ར་བའོ། །
ལམ་རིས,ལམ་ཕྱོགས་རི་མོར་བཀོད་པའི་ས་ཁྲ་ཞིག་གོ །
ལམ་རྟགས,༡ གཞུང་ལམ་གྱི་ཁར་བཙུགས་ཤིང་ས་གནས་ཀྱི་མིང་སོགས་བྲིས་པའི་འགྲིམ་འགྲུལ་མཚོན་རྟགས་དང༌། ༢ དཔུང་བསྐྱོད་ཀྱི་སྐབས་སུ་ལམ་རྒྱུད་དུ་བཞག་པའི་འབྲེལ་གཏུག་བྱེད་པའི་མཚོན་རྟགས་རྣམས་སོ། །
ལམ་རྟོག་འཁོར,ལྕགས་ལམ་ལ་སྐོར་ཞིབ་བྱེད་པའམ་བཟོ་བཅོས་བྱེད་པར་བཀོལ་བའི་འཕྲུལ་འཁོར་གྱི་རིགས་སོ། །
ལམ་ལུགས,༡ མི་ཚང་མས་མཉམ་དུ་བསྲུང་བར་བྱ་བའི་བྱ་བ་སྒྲུབ་པའི་སྒྲིགས་སྲོལ་ལམ་བྱ་སྤྱོད་ཀྱི་ཚད་གཞི་དང༌། ༢ ལོ་རྒྱུས་ཀྱི་ཆ་རྐྱེན་ངེས་ཅན་འོག་ཏུ་གྲུབ་པའི་ཆབ་སྲིད་དང་དཔལ་འབྱོར་དང་རིག་གནས་ལ་སོགས་པའི་ཕྱོགས་ཀྱི་མ་ལག་གོ །
ལམ་སུམ་མདོ,ལམ་གསུམ་འདུས་པའི་མདོའོ། །
ལམ་སྒྲོན,ལམ་ཁར་བཙུགས་པའི་གློག་སྒྲོན་ནོ། །
ལམ་སྙོམ་འཁོར,ལམ་ངོས་ཁོད་སྙོམ་བྱེད་ཀྱི་འཕྲུལ་འཁོར་རོ། །
ལམ་སྲིད,གཞུང་ལམ་དང་ལྕགས་ལམ་དོ་དམ་བྱེད་པའི་ལས་དོན་ནོ། །
ལས་ཀར་བསྐྱར་ཞུགས,ལས་གནས་ལས་བུད་པའི་མི་རྣམས་སླར་ཡང་ལས་ཀར་ཞུགས་པའོ། །
ལས་ཁག་འཛུགས་པ། ལས་འཛུགས,ཞིབ་འཇུག་བྱ་གཞི་དང་འཛུགས་སྐྲུན་སོགས་ལ་འབྲེལ་ཡོད་སྡེ་ཁག་གིས་ཆོག་མཆན་བཀོད་ནས་ལས་ཁག་འཛུགས་པའོ། །
ལས་གཉེར,ཁེ་ལས་དང་ཚོང་ལས་སོགས་ལ་བློ་ཐབས་འདོན་ཞིང་དོ་དམ་བྱེད་པའོ། །
ལས་གཉེར,ཁེ་ལས་སོགས་ཀྱི་འཆར་འགོད་དང་དོ་དམ་མོ། །
ལས་གཉེར་པ,ལས་ཀ་འཆར་འགོད་དང་དོ་དམ་བྱེད་མཁན་ནོ། །
ལས་གཉེར་པ,ཉོ་འཚོང་གི་ལས་རིགས་གཉེར་མཁན་གྱི་མི་སྣའོ། །
ལས་གཉེར་ཚོམས,ཞབས་ཞུའི་ལས་རིགས་སོགས་ཀྱིས་ཚོང་ལས་གཉེར་སའི་ཚོམས་ཆེན་ནོ། །
ལས་གནས,༡ དམག་དང་ཉེན་རྟོག་པས་སྲུང་བ་བྱེད་པའི་གནས་དང༌། ༢ བྱ་བའི་ལས་གནས་སོ། །
ལས་གནས་བརྗེ་བ,ལས་གནས་གཞན་དུ་བརྗེ་ཞིང་སྤོ་བའོ། །
ལས་གཞི,སྤྱིར་མི་ཤུགས་དང་རྒྱུ་ཤུགས་ཆེན་པོ་བཏང་ནས་བསྒྲུབ་དགོས་པའི་བྱ་བ་རྣམས་སོ། །
ལས་གོས། སྒྲིགས་གོས,ལས་ཁུངས་ཀྱི་ལས་མི་དང་དམག་མི་དང་སློབ་མ་སོགས་ལ་རང་རང་གིས་གཅིག་གྱུར་དུ་བཟོས་པའི་གྲལ་མཐུན་གྱི་གྱོན་ཆས་སོ། །
ལས་གྲོགས,ལས་ཁུངས་གཅྀག་ཏུ་ལས་ཀ་སྒྲུབ་པའི་གྲོགས་པོའོ། །
ལས་ཆད,དགོངས་པ་མ་ཞུས་པར་རང་བསམས་ཀྱིས་ལས་ཀར་མི་འོང་བའོ། །
ལས་ཆོད,ལས་ཀ་འགྲུབ་པའི་མྱུར་ཚད་དང་ཕན་འབྲས་ཐོག་པའི་ཚད་དོ། །
ལས་ཐུན་གྲོལ,ལས་ཁུངས་སམ་བཟོ་གྲྭའི་གཏན་འབེབས་ལྟར་གྱི་ལས་ཐུན་དུས་ཚོད་ལྟར་མཇུག་བསྒྲིལ་བའམ་མཚམས་བཞག་པའོ། །
ལས་ཐུན་དུ་འགྲོ,གཏན་ཁེལ་བྱས་པའི་དུས་ཚོད་ནང་བྱ་བའི་ལས་གནས་སུ་འབྱོར་ཏེ་བྱ་བ་བསྒྲུབ་པའོ། །
ལས་ཐུན་པ,ལས་ཁུངས་དང་ཁེ་ལས་སྡེ་ཁག་ཏུ་ལས་ཐུན་ལ་འགྲོ་བའི་མི་རྣམས་སོ། །
ལས་དོན,མི་རྣམས་ཀྱིས་དམིགས་ཡུལ་གང་རུང་ཞིག་འགྲུབ་པའི་ཆེད་དུ་བྱེད་པའི་མ་ལག་དང་གཞི་ཁྱོན་ངེས་ཅན་ཞིག་ལྡན་ཞིང༌། སྤྱི་ཚོགས་འཕེལ་རྒྱས་ལའང་ཤུགས་རྐྱེན་ངེས་ཅན་ཞིག་ཡོད་པའི་དུས་རྒྱུན་གྱི་བྱེད་སྒོའོ། །
ལས་ནུས་འཐུས་ཤོར,འཆར་གཞིའམ་སྒྲིག་བཀོད་ལེགས་པོ་མ་བྱུང་བའི་རྐྱེན་གྱིས་ལས་མི་རྣམས་ལ་ལས་ཀ་མེད་པར་གྱུར་པའམ་བྱ་བར་ནུས་པ་འདོན་མ་ཐུབ་པར་གྱུར་པའོ། །
ལས་བདག,ཐོན་ལས་སམ་ཁེ་ལས་གྱི་བདག་པོའོ། །
ལས་བབས,ལས་གནས་ཐོག་ནས་བབས་པའོ། །
ལས་བཟོ་པ,ལས་སྒྲུབ་པ་དང་བཟོ་པ་གཉིས་ཀྱི་བསྡུས་མིང་ངོ༌། །
ལས་བསྐྱུར,བཟོ་པའམ་ལས་མི་རྣམས་ཀྱིས་ངོ་རྒོལ་གྱི་ཆེད་དུའམ་རེ་འདོད་གང་རུང་འགྲུབ་པའི་ཕྱིར་དུ་ཐམས་ཅད་ཀྱིས་ལས་ཀ་མཚམས་འཇོག་པའོ། །
ལས་བྲལ་ངལ་གསོ,ཐོབ་ཐང་ངེས་ཅན་དང་གཏན་འབེབས་རྒན་གྲས་ཀྱི་ཆ་རྐྱེན་དུ་སླེབས་པའི་ལས་བྱེད་པ་ལས་གནས་དང་བྲལ་ཏེ་ངལ་གསོ་བའོ། །
ལས་བྲལ,ཐོན་སྐྱེད་ཀྱི་ལས་ཀའམ་བྱ་བ་དང་བྲལ་ནས་བྱ་བ་གཞན་སྒྲུབ་པའམ་སློབ་སྦྱོང་བྱེད་པའོ། །
ལས་མི,ལས་ཁུངས་དང་ཁེ་ལས་སོགས་ཀྱི་སྲིད་འཛིན་ནམ་ལས་སྒོའི་བྱ་བ་བྱེད་མཁན་གྱི་མིའོ། །
ལས་ཞུ,བྱ་བ་བསྒྲུབ་པར་རེ་ཞུ་བྱེད་པའོ། །
ལས་ཞུགས། ལས་འཇུག,ལས་ཀ་ཐོབ་ནས་བྱ་བ་ལ་ཞུགས་པའོ། །
ལས་ཞོར་སློབ་ཆེན,སློབ་གཉེར་བའི་ལས་ཞོར་དུས་ཚོད་ནང་དུ་མཐོ་རིམ་སློབ་གསོ་གཏོང་བའི་སློབ་ཁྲིད་ཀྱི་བསྒྲིག་གཞི་ཞིག་གོ །
ལས་འཁོད,ལས་ཀར་ཞུགས་ནས་ཡོད་པའོ། །
ལས་འཁྱུར་ཉེན་སྐྱོབ,ལས་འཁྱུར་ངལ་གསོ་བྱས་རྗེས་རང་བྱུང་གནོད་འཚེ་དང༌། བསམ་ཡུལ་ལས་འདས་པའི་དོན་རྐྱེན་དང༌། ཤི་རྨས་སོགས་ཀྱི་ཉེན་ཁ་བྱུང་བ་ལས་སྐྱོབ་པར་བྱེད་པའམ་གྱོང་གུད་གསབ་པའི་རིགས་ཤིག་གོ །
ལས་འཁྱུར་དངུལ,ལས་འཁྱུར་བྱེད་རིང་ཟླ་རེ་བཞིན་དུ་བླང་ཆོག་པའི་ འཚོ་བའི་གྲོན་དངུལ་ལོ། །
ལས་འཁྱུར། ལས་བསྐྱུར,ལས་བཟོ་པ་རྣམས་གཏན་འབེབས་ཀྱི་ལོ་གྲངས་ལ་སླེབས་པའམ་ནད་སོགས་བྱུང་བས་ཆ་རྐྱེན་ངེས་ཅན་ཞིག་ཚང་ཚེ་ལས་གནས་དང་བྲལ་ནས་རྒན་གསོ་བྱེད་པའོ། །
ལས་འགན་ཉེས་བཟོ,ལས་འགན་གྱི་ཐོབ་ཐང་ངེས་ཅན་ཡོད་པའི་མིས་ཐོབ་ཐང་དེ་ལ་བརྟེན་ནས་བཟོས་པའི་ནག་ཉེས་ཀྱི་བྱ་སྤྱོད་དོ། །
ལས་འགན,ལས་གནས་ལྟར་གཏན་ཁེལ་བྱས་པའི་བསྒྲུབ་འོས་ཀྱི་འགན་ནམ་བྱ་བའོ། །
ལས་འདེམས,ལས་རིགས་འདེམས་པའོ། །
ལས་འཕེར། འགན་ཐེག,བསམ་བློ་དང་ལས་ཀའི་ནུས་ཤུགས་ཀྱིས་ལས་གནས་འཛིན་ཐུབ་པའོ། །
ལས་འཛིན་པ,ཚོགས་པའི་ཚབ་བྱས་ཏེ་འགན་དག་ལག་བསྟར་བྱེད་མཁན་ནམ་བྱ་བ་ཐག་གཅོད་བྱེད་མཁན་གྱི་མིའོ། །
ལས་འཛིན་པ,བྱ་བ་དག་འཛིན་ཅིང་སྒྲུབ་པའམ་ལས་དོན་ལ་འདྲི་གླེང་བྱེད་པའོ། །
ལས་ཡུན,ལས་བཟོ་པ་ལས་ཀར་ཞུགས་པའི་ཡུན་ཚད་དོ། །
ལས་རིགས,ཆེད་ལས་ཀྱི་རིགས་སྤྱི་དང་བྱེ་བྲག་གི་མིང་ངོ༌། །
ལས་རིགས་ཀུན་སྤྱོད,ལས་རིགས་གང་རུང་ཞིག་གཉེར་བའི་མི་སྣས་ལས་ཀ་སྒྲུབ་པའི་སྐབས་བསྲུང་དགོས་པའི་ཀུན་སྤྱོད་ཀྱི་ཚད་གཞིའོ། །
ལས་རིགས་ནད,ལས་རིགས་ཀྱི་ངོ་བོ་དང་དམིགས་བསལ་གྱི་ལས་ཀའི་ཁོར་ཡུག་ལས་བྱུང་བའི་ནད་ཀྱི་མིང་སྟེ། དཔེར་ན་གཏེར་བཟོ་དང་རྫ་བཟོ་པར་བྱུང་བའི་གློ་ནད་ལྟ་བུའོ། །
ལས་རིགས་མཐོ་འབྲིང༌,ལས་རིགས་ལག་རྩལ་གང་རུང་ཞིག་གི་སློབ་གསོ་ལག་བསྟར་བྱེད་པའི་མཐོ་རིམ་སློབ་འབྲིང་ངོ༌། །
ལས་རིགས་སློབ་གསོ,ལས་རིགས་གང་ཞིག་ལ་ཉེ་བར་མཁོ་བའི་ཤེས་བྱ་ལག་རྩལ་གྱི་སློབ་གསོའོ། །
ལས་རོགས་རྙིང་པ,དུས་རྒྱུན་དུ་མཉམ་ལས་བྱེད་མཁན་ནམ་ཡུན་རིང་མཉམ་དུ་ལས་ཀ་བྱེད་མཁན་གྱི་རོགས་པའོ། །
ལས་རོགས,༡ གཙོ་བོའི་ཟུར་གྱི་འགན་འཁུར་བའི་གོ་མིང་དང། ༢ གཙོ་བོའི་ཟུར་གྱི་རམ་འདེགས་བྱེད་པའི་མིའོ། །
ལས་རྟོག,ལས་གྲྭ་སོགས་ལས་བཟོ་བྱེད་པའི་གནས་སུ་ལས་ཀ་ལ་ལྟ་རྟོག་བྱེད་པའོ། །
ལས་ཤོར་ཉེན་སྐྱོབ,ངལ་རྩོལ་པའི་ལས་ཀ་ཤོར་ཚེ་འཚོ་བའི་དཀའ་ཉེན་ལས་སྐྱོབ་པར་བྱེད་པའི་སྤྱི་ཚོགས་ཉེན་སྐྱོབ་ཀྱི་རིགས་ཤིག་གོ །
ལས་ཤོར་ཐེབས་དངུལ,ལས་ཤོར་མི་སྣར་སྤྲད་པར་བྱ་བའི་འཚོ་རྟེན་གྱི་ཐེབས་དངུལ་ལོ། །
ལས་ཤོར,ཁེ་ལས་ཀྱི་མ་རྩ་རྡིབས་པ་དང་མི་གྲངས་བསྙུངས་པ་སོགས་ཀྱི་དབང་གིས་ལས་བཟོ་པའི་ལས་གནས་ཤོར་བའོ། །
ལས་ཤོར,ངལ་རྩོལ་གྱི་ནུས་ཤུགས་ལྡན་པའི་མིས་ལས་ཀ་གསར་བ་མ་ལོན་པའམ་ལས་ཀ་ཡོད་པ་ཤོར་བའོ། །
ལས་ཤོར,ཁེ་ལས་ཀྱི་མ་རྩ་རྡིབས་པ་དང་མི་གྲངས་བསྙུངས་པ་སོགས་ཀྱི་དབང་གིས་ལས་བཟོ་པའི་ལས་གནས་ཤོར་བའོ། །
ལས་སྒོ,མི་སྒེར་རམ་བསྒྲིག་གཞི་གང་རུང་ཞིག་གི་སྒོས་ཆེད་ཀྱི་ལས་ཀའོ། །
ལས་སྒྲུབ་དཔང་ཡིག། ལས་དཔང༌,ལས་ཁུངས་སམ་སྡེ་ཚན་གང་ཞིག་གི་ལས་ཀ་སྒྲུབ་མཁན་ཡིན་པ་མཚོན་པའི་དཔང་ཡིག་གོ །
ལས་སྒྲུབ་སྙན་ཞུ,ལས་བྱེད་དམ་ཆེད་ལས་མི་སྣས་གཙོ་འགན་སྡེ་དག་ལ་ལས་ཀའི་གནས་ཚུལ་སྙན་སེང་ཞུ་བའོ། །
ལས་སྒྲུབ་སྡེ་ཁག,མི་གང་ཞིག་གིས་ལས་ཀ་སྒྲུབ་སའི་ལས་ཁུངས་སམ་སྡེ་ཁག་གོ །
ལས་སྟེགས། སྐྱོར་སྟེགས,༡ ཐོན་སྐྱེད་ལས་གྲྭའི་ལས་ཁྲི་དང༌། ༢ བྱ་བ་གང་རུང་བསྒྲུབ་པ་ལ་ཉེ་བར་མཁོ་བའི་ཁོར་ཡུག་གམ་ཆ་རྐྱེན་ནོ། །
ལས་སྣོན,གཏན་འབེབས་བྱས་པའི་ལས་ཀའི་དུས་ཚོད་ཡན་ཆད་ལ་ལས་སྒྲུབ་ཀྱི་དུས་ཚོད་སྣོན་པའོ། །
ལས་སྤྲོ,སློབ་སྦྱོང་དང་ལས་ཀར་སྤྲོ་བའམ་བློ་རྩེ་བསྒྲིམས་ནས་གཙིགས་ཆེན་བྱེད་པའོ། །
ལི་ཆས། འཁར་ཆས,ལི་དང་འཁར་བ་ལས་གྲུབ་པའི་ཡོ་བྱད་དོ། །
ལི་ཤི,ཤིང་སྡོང་ཆེ་བའི་རིགས་ཏཻ། ཚ་ཁུལ་དུ་སྐྱེ་ཞིང་མེ་ཏོག་དཀར་ལ་དམར་བའི་མདངས་ཆགས་པ། འབྲས་བུ་བུམ་དབྱིབས་དྲི་ཞིམ་པ་ལ་ལི་ཤི་མོ་དང༌། ཟངས་གཟེར་ལྟ་བུ་ལ་ལི་ཤི་ཕོ་ཟེར་ཞིང༌། གཞན་ཡང་ཤིང་ཕྲན་གྱི་རིགས་མེ་ཏོག་སྨུག་སྐྱ་དྲི་ཞིམ་པོར་འཐུལ་བ་ཞིག་ལའང་ལི་ཤི་ཞེས་ཟེར་བ་ཞིག་ཀྱང་ཡོད་དོ།
ལི་ཤིའི་མེ་ཏོག,ཚ་བའི་ས་ཁུལ་གྱི་ཤིང་ཕྲན་རིགས་ཤིག་གི་མེ་ཏོག་སྟེ། བསྐམས་རྗེས་སུའང་དྲི་ཞིམ་མི་ཡལ་བ་ཞིག་གོ །
ལུ་བ། གློ་རྒྱག་པ,མགྲིན་པའམ་གློ་ཡུའི་འབྱར་སྐྱི་ལ་ན་ཟུག་བསླངས་ཚེ་དབུགས་འབྱིན་རྔུབ་ཇེ་མགྱོགས་སུ་ཕྱིན་པ་ལས་སྒྲ་དང་བཅས་ཏེ་མགྲིན་པ་འདར་བའི་སྣང་ཚུལ་ཞིག་གོ།
ལུག་གླུད,༡ གནའ་རབས་ལྗེའུ་ཆོས་ལུགས་ཀྱི་མཚུན་མཆོད་ཀྱི་ཚེ་མིའི་ཚབ་ཏུ་ཉེས་པ་ཁུར་ནས་གཏོང་རྒྱུའི་ལུག་གླུད་ཅིག་དང༌། ༢ གཞན་གྱི་ཚབ་ཏུ་ཉེས་པ་འཁུར་མཁན་གྱི་མིའོ། །
ལུག་མཉེ,སྔོ་ལྡུམ་གྱི་རིགས་ཤིག་སྟེ། ལོ་མ་སྔོ་ལྗང་ཕྲ་རིང་སྦྲུལ་ལྕེ་འདྲ་བ། མེ་ཏོག་དྲིལ་དབྱིབས་སེར་དཀར་ཚོམ་བུ་འཕྱང་སྐྱེས། རྩ་བ་སེར་སྐྱ། ཚིགས་གཉེར་དང་རྒྱུས་ཕྲན་ཅན་ཞིག་གོ །
ལུག་མཉེ་མེ་ཏོག,སྔོ་ལྡུམ་ལུག་མཉེའི་མེ་ཏོག་སྟེ། མདངས་གསལ་ཞིང་མཛེས་པ་ཞིག་གོ །
ལུག་ཤ་བརྒྱུས་བསྲེགས,ལུག་ཤ་ཚལ་བུ་ལེབ་མོ་ལྕགས་ཐུར་སོགས་ལ་བསྟར་བར་བརྒྱུས་ནས་མེར་བསྲེགས་ཏེ་བཟའ་རུང་བར་བྱས་པ་ཞིག་གོ །
ལུགས་བསྒྱུར,སྔོན་ཆད་རྒྱལ་ཁབ་ཀྱི་ལམ་ལུགས་ལ་གལ་ཆེ་བའི་བསྒྱུར་བཅོས་བཏང་བའོ། །
ལུགས་མཐུན,སྤྱོད་ལམ་དང་རྣམ་པ་སོགས་ལུགས་དང་མཐུན་པའོ། །
ལུགས་མེད་གྲངས,ལུགས་དང་བཅས་ཏེ་མི་འཁོར་བའི་ཚད་མེད་པའི་གྲངས་ཆུང་ངོ༌། །
ལུགས་ལྡན་གྲངས,ཧྲིལ་གྲངས་དང་སིལ་གྲངས་ཀྱི་སྤྱི་མིང་སྟེ། བཅུ་འཕར་ལུགས་ཀྱི་དབང་དུ་བཏང་ན། ལུགས་ལྡན་གྲངས་ནི་ཚད་མེད་དུ་འཁོར་བའི་གྲངས་ཆུང་ངོ༌། །
ལུགས་སྲོལ,གོམས་གཤིས་དང་ཁྲིམས་སྲོལ་དང་ཚད་གཞི་སོགས་ཀྱི་ལུགས་ངེས་ཅན་ཞིག་གོ །
ལུང༌། ཡུ་བ,དངོས་རྫས་རྣམས་ཡར་འདེགས་པའམ་ལག་པས་འཇུ་སའི་རྟེན་ནོ། །
ལུད་འཁོར,ལུད་སྐྱེལ་འདྲེན་བྱེད་པའི་འཁོར་ལོའོ། །
ལུད་འགྲེམ་འཕྲུལ,ཞིང་ནང་དུ་ལུད་རྫས་འགྲེམ་བྱེད་ཀྱི་འཕྲུལ་ཆས་ཤིག་གོ །
ལུམས་བ། རླངས་རྡིག,རླངས་བཙོ་བྱ་སའི་རྡིག་གམ་ཁོག་མའོ། །
ལུས་ཁམས་བརྟག་བཤེར། ལུས་བརྟག,ལུས་ཁམས་བདེ་ཐང་ཡིན་མིན་ལ་བརྟག་ཅིང་བཤེར་བའོ། །
ལུས་ཁམས,སྐྱེ་ཕུང་གི་འགྱུར་བའི་ཆོས་ཉིད་དང་ལུས་ཀྱི་དབང་པོ་དག་གི་བྱེད་ནུས་སོ། །
ལུས་ཁོག། བྱང་ཁོག,མི་སོགས་སྒལ་ལྡན་སྲོག་ཆགས་ཀྱི་ནང་ཁྲོལ་གནས་སའི་སྟོང་ཆའམ་བྱང་ཁོག་སྟེ། སྤྱིར་བཏང་དུ་བྱང་ཁོག་སྟོད་དང་བྱང་ཁོག་སྨད་ཅེས་ཆ་གཉིས་སུ་དབྱེའོ། །
ལུས་ཁྲུས་ལག་ཤུབས,ལུས་ཁྲུས་བྱེད་སྐབས་ལུས་འཕུར་བྱེད་ཀྱི་ལག་ཤུབས་ཤིག་གོ །
ལུས་གབ,༡ མན་ངག་གམ་ཐབས་ཀྱིས་ལུས་སྦ་བ་དང༌། ༢ འཕྲིན་དྲྭའི་ཐོག་ཏུ་རང་ཉིད་གཞན་ལ་མི་སྣང་བར་བྱེད་པའོ། །
ལུས་གཤེར,ལུས་ཀྱི་ནང་དུ་གནས་པའི་ཁྲག་དང་ཆུ་སེར་ལ་སོགས་པའི་གཤེར་གྱི་རིགས་སོ། །
ལུས་ཆད,ལུས་སྟེང་གི་ཆད་པ་སྟེ། ལངས་པ་དང་པུས་མོ་ས་རུ་འཛུགས་སུ་འཇུག་པ་དང་ལག་མཐིལ་ལ་གཞུ་བ་སོགས་སོ། །
ལུས་དབྱིབས། གཟུགས་ཉམས,མཛེས་དང་མི་མཛེས་སོགས་ཀྱི་ལུས་པོའི་ཕྱི་དབྱིབས་སམ་བཟོ་ལྟའོ། །
ལུས་དྲོད་ཁྲ,ལུས་ཀྱི་དྲོད་ཚད་འཇལ་པར་བྱེད་པའི་ཡོ་བྱད་ཅིག་སྟེ། སྤྱིར་བཏང་ཤེལ་གྱི་སྦུ་གུའི་ནང་དུ་དངུལ་ཆུ་བླུགས་ཡོད་པ་ཞིག་ཡིན་ལ། ལུས་ཀྱི་ཚ་གྲང་ལ་ལྟོས་ནས་ནང་གི་དངུལ་ཆུ་ལ་འཕེལ་འགྲིབ་ཀྱི་འགྱུར་ལྡོག་བྱུང་བ་ལས་དྲོད་ཚད་འཇལ་བར་བྱེད་ཐུབ་ཅིང༌། དེའི་ངོས་ཀྱི་ཚད་རིས་ལ་སེ་དྲོད་དང་ཧྥ་དྲོད་ཅེས་གཉིས་སུ་དབྱེའོ། །
ལུས་དྲོད,སྲོག་ཆགས་ཀྱི་ལུས་ཕུང་གི་དྲོད་ཚད་དེ། མིའི་དབང་དུ་བྱས་ན་རྒྱུན་ལྡན་གྱི་དྲོད་ཚད་ཏུའུ ༣༧ ཙམ་ཡིན་ནོ། །
ལུས་བཤེར,འཁྱེར་མི་ཆོག་པའི་དངོས་རིགས་ལུས་ལ་བཟུང་ཡོད་མེད་བརྟག་པར་ཞིབ་གཤེར་དང་ལག་པས་ནོམ་ཉུག་བྱེད་པའོ། །
ལུས་འཚོང༌,༡ རང་ཉིད་དང་བཟའ་ཟླ་བུ་ཕྲུག་སོགས་མི་གཞན་ལ་འཚོང་བ་དང༌། ༢ སྨད་འཚོང་བའོ། །
ལུས་ཡོངས་སྦྲིད་པ,ནད་པ་སོགས་ལ་བཟི་སྨན་རྔུབ་ཏུ་བཅུག་པའམ་སྡོད་རྩའི་ནང་དུ་བརྒྱབས་ནས་ལུས་ཡོངས་རྫོགས་ཀྱི་ཚོར་ཤེས་ཉམས་སུ་བཅུག་པའོ། །
ལུས་རྩལ་ཁང༌,ལུས་རྩལ་གྱི་བྱེད་སྒོ་སྤེལ་སའི་ཁང་ཆེན་ནོ། །
ལུས་རྩལ་གོས,ལུས་རྩལ་པའི་གྱོན་བྱའི་གོས་སོ། །
ལུས་རྩལ་ཆས་གོས,ལུས་རྩལ་པའི་གྱོན་བྱའི་མིང་གི་རྣམ་གྲངས་སོ། །
ལུས་རྩལ་ཐང༌,ལུས་རྩལ་ལམ་དམག་རྩལ་སྦྱང་སའི་ཐང་ངམ་ར་བའོ། །
ལུས་རྩལ་པ,ལུས་རྩལ་འགྲན་བསྡུར་ལ་ཞུགས་པའི་མི་སྣའོ། །
ལུས་རྩལ་བསྐོས་མི,འཛིན་གྲྭའི་ནང་གི་ལུས་རྩལ་གྱི་འགན་འཁུར་དུ་བསྐོས་པའི་སློབ་མའོ། །
ལུས་རྩལ་འགུལ་བསྐྱོད,ལུས་ཀྱི་ཤེད་རྩལ་སྦྱོང་བའི་བྱེད་སྒོ་སྣ་ཚོགས་པའོ། །
ལུས་རྩལ་འགྲན་ཚོགས,ལུས་རྩལ་རྣམ་གྲངས་སྣ་ཚོགས་ཀྱི་འགྲན་བསྡུར་ཚོགས་ཆེན་ནོ། །
ལུས་རྩལ་ལས་རིགས,ལུས་སྟོབས་རྒྱས་ཤིང་བདེ་ཐང་ཇེ་ལེགས་སུ་གཏོང་བའི་སློབ་གསོའི་ལས་འགན་གཙོ་བོ་བྱེད་པའི་ལས་རིགས་སོ། །
ལུས་རྩལ་སྤྲོ་འཛོམས་ཁང༌,ལུས་རྩལ་སྣ་ཚོགས་རྩེད་སའི་གནས་དང༌། ལུས་རྩལ་གྱི་ཡོ་བྱད་དང་ལག་རྩལ་ཁྲིད་སྟོན་བྱེད་པའི་མི་དང་བཅས་པ་འཛོམས་པའི་ལུས་རྩལ་ཞབས་ཞུའི་ཚན་ཁག་ཞིག་གོ །
ལུས་རྩལ,ལུས་རྩལ་སྦྱོང་བརྡར་གྱི་བྱ་བའི་རིགས་སོ། །
ལུས་རྩལ,ལུས་སྟོབས་ཡར་རྒྱས་དང་གཟུགས་གཞི་བདེ་ཐང་དུ་གཏོང་བ་ལས་འགན་གཙོ་བོ་ཡིན་པའི་སློབ་གསོ་གཏོང་སྟངས་ཤིག་སྟེ། ལུས་པོ་སྦྱོང་བརྡར་བྱེད་པའི་འགུལ་བསྐྱོད་སྣ་ཚོགས་ལ་ཞུགས་ནས་མངོན་འགྱུར་བྱེད་དགོས་པ་ཞིག་གོ །
ལུས་ལྗིད་འཇལ་ཆས། ལུས་རྒྱ,ལུས་ཀྱི་ལྕི་ཚད་འཇལ་བྱེད་ཀྱི་རྒྱ་མའོ། །
ལུས་ལྗིད,ལུས་ཀྱི་ལྗིད་ཚད་དོ།།
ལུས་ལྟེབས,ཆུ་རྩལ་འགྲན་སྐབས་བར་སྣང་དུ་ལུས་ཀྱི་སྟོད་སྨད་ཉིས་ཁུག་ཏུ་བལྟབས་ནས་ཆུ་ནང་དུ་མཆོང་སྟངས་ཤིག་གོ །
ལུས་ཤུགས་ངལ་རྩོལ,གཙོ་བོ་ལུས་ཤུགས་ལ་བརྟེན་ནས་བྱེད་པའི་ངལ་རྩོལ་ལོ། །
ལུས་སེམས་བདེ་ཐང༌,མིའི་ལུས་དང་སེམས་ཁམས་ལ་ནད་མེད་པར་ཐ་མལ་དུ་གནས་པའོ། །
ལུས་སྦྱོང༌,ལུས་རྩལ་འགུལ་བསྐྱོད་ཀྱི་རྣམ་གྲངས་ཤིག་སྟེ། ལག་སྟོང་ངམ་ཡོ་བྱད་སྣ་ཚོགས་ལ་བརྟེན་ནས་ལུས་ཀྱི་སྟངས་སྟབས་སྣ་ཚོགས་བསྒྱུར་ཏེ་ལུས་ཕུང་སྦྱོང་རྡར་རམ་འཁྲབ་སྟོན་བྱེད་སྟངས་ཤིག་གོ །
ལེ་བར,རིང་ཚད་འཇལ་བྱེད་ཀྱི་རྩི་གཞི་ཞིག་སྟེ། ཁྲུ་ཙེ་ཆིག་སྟོང་ལྔ་བརྒྱའམ་སྨི་ལྔ་བརྒྱ་ལ་ལེ་བར་གཅིག་གོ །
ལེ་བརྒན་དམན་པ,སྔོ་ལྡུམ་རིགས་ངར་བ་ལྗང་ལྡེམ་ལོ་མ་སྒྲོ་དབྱིབས་མེ་ཏོག་དམར་སེར་ནང་ངོས་ངུར་སེར་མདངས་ཤིན་ཏུ་གསལ་བ་གཟིགས་མོར་ཆེ་བ་ཞིག་སྟེ། ལེ་བརྒན་དངོས་ལ་མངའ་རིས་མེ་ཏོག་ཏུའང་འབོད་དོ། །
ལེ་ཚན,རིག་རྩལ་འཁྲབ་སྟོན་དང་རྒྱང་སྒྲོག་དང་བརྙན་འཕྲིན་གཏོང་བར་བྱ་བའི་རྣམ་གྲངས་སོ། །
ལེ་ཚན,ཚགས་པར་དང་དུས་དེབ་སོགས་ཀྱི་པར་ངོས་སུ་ནང་དོན་གྱི་ངོ་བོ་གཞིར་བཟུང་ནས་བཀོད་པའི་ཁག་གོ །
ལེ་ཚན། དུམ་བུ,རྩོམ་ཡིག་དང་བྱ་བའི་ནང་གི་ལེ་ཚན་ནམ་ནང་དོན་གྱི་དུམ་བུ་གཅིག་གོ །
ལེགས་བཅོས་རིང་ལུགས,སྤྱི་ཚོགས་ཀྱི་ལམ་སྲོལ་གང་ཞིག་རྩ་བ་ནས་བསྒྱུར་བ་ལ་ངོ་རྒོལ་བྱེད་ཅིང༌། སྔར་ཡོད་པའི་སྤྱི་ཚོགས་ལམ་ལུགས་ཀྱི་རྨང་གཞིའི་ཐོག་ནས་ལེགས་བཅོས་བྱ་བར་འདོད་པའི་བསམ་བློ་ཞིག་གོ །
ལེགས་ཚན་ཟློས་གར། ཚན་གར,འཁྲབ་གཞུང་ཆ་ཚང་ཞིག་ལས་ལོགས་སུ་བཀར་བའི་རང་རྐྱ་ཐུབ་པའི་འཁྲབ་ཚན་གཅིག་པའི་ཟློས་གར་རོ། །
ལེགས་འགྱུར་ཚན་སྡེབ,ལས་གནས་དང་མི་སྣ་བཀོད་བསྒྲིག་སོགས་ཀྱི་སྐབས་སུ་བྱ་བའི་འཕེལ་རྒྱས་ཀྱི་དགོས་མཁོ་དངོས་གཞིར་བཟུང་ནས་ལེགས་ཤོས་རྣམས་བདམས་ཏེ་མཉམ་སྡེབ་བྱེད་པའོ། །
ལེགས་འགྱུར,བཅོས་བསྒྱུར་དང་ཁ་སྣོན་སོགས་བྱས་ཏེ་ཇེ་ལེགས་སུ་བསྒྱུར་བའོ། །
ལེགས་རྫས,ཕུལ་དུ་བྱུང་བའི་བརྩམས་ཆོས་དང་དངོས་རྫས་སོ། །
ལེགས་སྐྱེས,རྟེན་འབྲེལ་ལེགས་པར་ཞུ་བའི་སྐྱེས་སོ། །
ལེགས་སྐྱེས,གུས་བཀུར་དང་བཀྲ་ཤིས་རྟེན་འབྲེལ་སོགས་མཚོན་བྱེད་དུ་དབུལ་བའི་དངོས་རྫས་སོ། །
ལེན་མིང༌,དབྱངས་རྟའི་ཨང་མིང་སྟེ། (do、re、mi、fa、sol、la、si)བདུན་ནོ། །
ལེན་འབོད,སྤྱི་བསྒྲགས་ཀྱི་རྣམ་པས་དངོས་པོ་བོར་བའི་མི་ལ་ལེན་པར་འབོད་པའོ། །
ལེན་འཛིན,ཟོང་ཚུགས་སམ་མཛོད་ཁང་ནས་ཟོང་ལེན་བྱེད་ཀྱི་དཔང་ཡིག་གོ །
ལེན་རྟ,ཟློས་གར་རམ་གླུ་དབྱངས་ལེན་བྱེད་ཀྱི་དབྱངས་རྟ་ངེས་ཅན་ཞིག་གོ །
ལེན་ཤེལ,བརྙན་པར་ལེན་ཆས་སོགས་ཀྱི་གྲུབ་ཆ་གཙོ་བོ་སྟེ། འོད་ལེན་པར་བྱེད་པའི་དྭངས་ཤེལ་གྱི་བསྒྲིག་ཆས་ཤིག་གོ །
ལེབ་འཁོར,དངོས་པོ་ལྕི་མོའམ་རིང་མོ་འདྲེན་བྱེད་ལྕགས་ལམ་གྱི་ཟོང་འཁོར་ལེབ་མོ་ཞིག་གོ །
ལེབ་ཤྭ,དབྱིབས་ལེབ་མོ་ཅན་གྱི་ཤྭ་མོའི་རིགས་ཤིག་གོ །
ལེབ་སྐྲ,ལེབ་མོར་བྲེགས་པའི་སྐྲའི་བཟོ་དབྱིབས་ཤིག་གོ །
ལོ་གཅིག་སྐྱེ,ལོ་གཅིག་གི་ནང་དུ་སྐྱེས་ཤིང་སྨིན་ཚད་རྫོགས་པའི་རྩི་ཤིང་གི་རིགས་ཏེ། མྱུ་གུ་འབུས་པ་ནས་རྩ་བ་དང་སྡོང་བུ་དང་ལོ་མ་དང་མེ་ཏོག་དང་འབྲས་བུ་སྨིན་ཏེ་རྩི་ཤིང་གི་ཕུང་པོ་རྒས་ནས་སྐམ་པའི་བར་གྱི་བརྒྱུད་རིམ་དག་ལོ་ཁོངས་གཅིག་གི་ཡུན་ལ་རྫོགས་པ་སྲན་མ་དང་བ་དམ་དང་འབྲས་སོགས་ལྟ་བུའོ། །
ལོ་གསར་གཏོང༌,ལོ་གསར་བ་ལ་རྟེན་འབྲེལ་གྱི་དགའ་སྟོན་བྱེད་པའོ། །
ལོ་གསར་འཚམ་འདྲི,ལོ་གསར་ལ་བཀྲ་ཤིས་པའི་རྟེན་འབྲེལ་ལམ་འཚམ་འདྲི་ཞུ་བའོ། །
ལོ་གསུམ་ཁམ་བུ། སྦྲང་ཁམ,ཆུ་མང་ཞིང་བྲོ་བ་མངར་བའི་ཁམ་བུ་རག་ཤའི་རིགས་ཤིག་གོ །
ལོ་ཆན,རྒྱའི་དམངས་ཁྲོད་དུ་ཟླ་ལྔ་པའི་ཚེས་ལྔའི་དུས་ཆེན་ལ་དམིགས་བསལ་དུ་ཟ་བའི་སྨྱུག་མའི་ལོ་མས་བཏུམས་པའི་འབྲས་ཆན་ཞིག་གོ །
ལོ་ཕོགས་ལམ་ལུགས,ལོ་ལྟར་གླ་ཕོགས་རྩི་པའི་ལམ་ལུགས་སོ། །
ལོ་བཤེར,རླངས་འཁོར་སོགས་ལ་ལོ་འཁོར་རེ་རེ་བཞིན་དུ་བྱེད་དགོས་པའི་བརྟག་བཤེར་རོ། །
ལོ་མ། ཤོན,རྩི་ཤིང་གི་སྡོང་བུ་ལས་འབུས་པ་དབྱིབས་ཕལ་ཆེར་ལེབ་མོ། ཁ་དོག་ལྗང་གུ། འོད་འདྲེས་ཀྱི་བྱེད་ལས་ལ་བརྟེན་ནས་རྩི་ཤིང་ལ་བཅུད་སྡུད་པར་བྱེད་པའི་ནུས་པ་ཅན་ཞིག་གོ །
ལོ་མང་སྐྱེ,ལོ་མང་པོར་བསྟུད་མར་སྐྱེ་བའི་རྩི་ཤིང་གི་རིགས་ཏེ། ཤིང་གི་རིགས་དང་ཁུར་མོང་དང་ཐ་རམ་སོགས་སོ། །
ལོ་ཙཱ་པ། ཡིག་སྒྱུར,སྐད་དང་ཡིག་རིགས་གཅིག་ནས་གཞན་ཞིག་ཏུ་སྒྱུར་བ་པོའོ། །
ལོ་རན་བྱིས་པ,སློབ་གསོ་མྱོང་བར་འཚམ་པའམ་སློབ་ལོ་རན་པ་སྟེ། རང་ལོ་བདུན་ནས་བཅུ་གཉིས་བར་ཅན་གྱི་བྱིས་པའོ། །
ལོ་རིས,ཤིང་སྡོང་རིགས་ཀྱི་བཅད་ངོས་སུ་མངོན་པའི་སྒོར་རིས་ཤིག་སྟེ། དེ་ཡང་དུས་བཞིའི་འགྱུར་བའི་དབང་གིས་ཤིང་སྡོང་སྐྱེ་བའི་མགྱོགས་ཚད་མི་འདྲ་བར་བརྟེན་ཏེ་རི་མོ་འབབ་པས་སྡོང་པོ་སྐྱེ་ཡུན་གྱི་ལོ་གྲངས་དང་དེའི་ལོ་རིས་ཀྱི་གྲངས་ཀ་གཉིས་རགས་པར་མཚུངས་སོ། །
ལོ་རྒྱུས་དངོས་མང་ཁང༌,ལོ་རྒྱུས་ཡུན་རིང་ལྡན་པའི་དངོས་རྫས་སྣ་ཚོགས་བཤམས་ཡོད་པའི་ཁང་པའོ། །
ལོ་རྒྱུས་ཟིན་ཐོ། བྱུང་ཟིན,༡ ལོ་རྒྱུས་ཀྱི་བྱུང་བ་ཟིན་ཐོར་བཀོད་པ་དང༌། ༢ རྩིས་འཕྲུལ་གྱི་ནང་དུ་བྱ་བ་བྱས་པའམ་རྩིས་འཕྲུལ་བཀོལ་བ་པོའི་རྗེས་ཤུལ་བཟུང་སྟེ་ཟིན་ཐོར་ཆགས་པ་ཞིག་གོ །
ལོ་རྒྱུས་ཟློས་གར,ལོ་རྒྱུས་ཀྱི་གནས་ཚུལ་བརྗོད་བྱར་བྱས་པའི་ཟློས་གར་འཁྲབ་གཞུང་ངོ༌། །
ལོ་རྙིད,རྩི་ཤིང་གི་ལོ་མ་རྙིད་ནས་མདོག་ཤོར་པའོ། །
ལོ་རྩིས། ཉི་ཟླའི་རྩིས,ལོ་ཐོ་རྩི་སྟངས་ཤིག་སྟེ། ཟླ་བའི་དཀྱིལ་འཁོར་འཕེལ་འགྲིབ་ཚར་གཅིག་བྱས་པའི་ཡུན་ཚད་ཚེས་ཟླ་གཅིག་ཏུ་འཇོག་སྟེ། ལོ་རེའི་ཆ་སྙོམས་ཀྱི་ཚེས་ཞག་གྲངས་དེ་ཉིན་ལོའི་ཉིན་ཞག་གི་གྲངས་དང་ལྟོ་འགྲིག་ཆེད། ཟླ་ལྷག་འདོན་དགོས། དེའི་ཕྱིར་ལོ་ཐོ་རྩི་སྟངས་དེ་ནི་ཟླ་དཀྱིལ་གྱི་འཕེལ་འགྲིབ་ཀྱི་འགྱུར་ལྡོག་དང་མཐུན་ལ། སའི་གོ་ལས་ཉི་མར་སྐོར་བ་ཐེངས་གཅིག་བྱེད་པའི་ལོ་འཁོར་གྱི་འགྲོས་དང་ཡང་མཐུན་པ་ཞིག་སྟེ། བོད་རྩིས་དང་རྒྱ་རྩིས་ཀྱི་ལོ་ཐོ་རྩི་སྟངས་དེ་ནི་ཉི་ཟླའི་རྩིས་འདིའི་ཁོངས་སུ་གཏོགས་སོ། །
ལོ་ཤིང༌,དྲོད་ཁུལ་དུ་སྐྱེ་བའི་ཤིང་ཆེན་གྱི་རིགས་ཤིག་སྟེ། ལོ་མ་སྤར་དབྱིབས་རླུང་གཡབ་ཀྱི་རྒྱུར་རུང་བ། མེ་ཏོག་ལྗང་སེར་ཆུང་ངུ༌། འབྲས་བུ་འཇོང་དབྱིབས་སྨིན་ཚེ་མདོག་ནག་པོར་འགྲོ་བ་ཞིག་གོ །
ལོ་སར་ཆུང་འབབ། ཆུང་འབབ,རྒྱའི་དམངས་སྲོལ་ལ་ལོ་སར་རྟེན་འབྲེལ་མཚོན་ཆེད་དུ་རྒན་པས་བྱིས་པར་སྟེར་བའི་སྒོར་མོའོ། །
ལོ་སར་རི་མོ། ལོ་རིས,རྒྱའི་ལུགས་སྲོལ་དུ་ལོ་སར་ལ་བཀྲ་ཤིས་པའི་རྟེན་འབྲེལ་མཚོན་བྱེད་ཀྱི་རི་མོའོ། །
ལོ་སར་ཤིས་བྱང༌,གནམ་ལོ་གསར་ཚེས་ལ་བཀྲ་ཤིས་རྟེན་འབྲེལ་ཞུ་བའི་བྱང་བུའོ། །
ལོ་སར,ལོ་རྙིང་བ་སོང་ནས་ལོ་གསར་བ་སླེབས་པའི་དུས་སོ། །
ལོག་ཀོང༌,རྩིང་འབྲུ་ལས་བཟོས་པའི་ལོག་ཀོང་ངམ་མཛོ་སྣའོ། །
ལོག་དངུལ,བརྐུས་པ་དང་འཕྲོག་པ་དང་ཧམ་ཟོས་སོགས་ཚུལ་མིན་ལོག་པའི་ལམ་ནས་ཡོང་བའི་སྒོར་མོའོ། །
ལོགས་ངོས། གཞོགས་ངོས,ལོགས་སམ་གཞོགས་ཀྱི་ངོས་ཏེ་མདུན་ངོས་མ་ཡིན་པའོ། །
ལོགས་བརྐོས,ཐེལ་ཙེའི་ལོགས་ངོས་དང་ཡུ་བར་བརྐོས་པའི་ཡི་གེའམ་རི་མོའོ། །
ལོང་ཆ། རྨོངས་ཆ,༡ མིག་འབྲས་རྒྱབ་ཕྱོགས་ཀྱི་མཐོང་བྱེད་དྲ་སྐྱིའི་དབང་རྩའི་སྣེ་མིག་འབྲས་སུ་འཛུལ་བའི་གནས་ཀོང་པོ་ཅུང་ཟད་ཅིག་ལ་འོད་ཚོར་བྱེད་ཀྱི་ཕྲ་ཕུང་མེད་པ་དེ་དང༌། ༢ མ་ཤེས་པའམ་སྣང་མེད་དུ་བཞག་པའི་གནས་སོ། །
ལོང་དཔེ,ལོང་ཡིག་གིས་བྲིས་པའི་དཔེ་ཆའོ། །
ལོང་ཡིག,ཤོག་ངོས་ལས་འབུར་དུ་དོད་པས་སོར་མོས་རེག་ཚེ་གྲངས་སམ་དོན་ཅི་ཡིན་ཚོར་ཐུབ་པའི་ལོང་བ་རྣམས་ཀྱི་ཆེད་དུ་བཟོས་པའི་ཡི་གེའོ། །
ལོང་ལམ,མིག་དབང་སྐྱོན་ཅན་རྣམས་ཀྱི་ཆེད་དུ་བཟོས་པའི་རྐང་པས་རེག་སྟེ་འཚོལ་བར་ནུས་པའི་འབུར་རྟགས་ཅན་གྱི་རྒྱུ་ལམ་ཞིག་གོ །
ལྐུགས་དྲིལ,ཤིང་དང་ལྕགས་སོགས་ལས་བཟོས་ཤིང་དཀྱིལ་དུ་འཆང་ཟུངས་དང་སྣེ་གཉིས་སུ་ལྕི་བའི་དངོས་པོ་ཟླུམ་གོར་གཅིག་གམ་དུ་མ་བསྐོན་པའི་ལུས་རྩལ་འགུལ་སྐྱོད་ཀྱི་ཡོ་བྱད་ཅིག་སྟེ། དབྱིབས་དྲིལ་བུ་དང་ཅུང་ཙམ་འདྲ་ཞིང་སྒྲ་མི་འབྱིན་པའི་ཆ་ནས་ལྐུགས་དྲིལ་ཞེས་བཏགས་སོ། །
ལྐོག་གཡེམ་མ,གསང་ཐབས་སུ་སྨད་འཚོང་གི་ལས་བྱེད་པའི་བུད་མེད་དོ། །
ལྐོག་གསབ,རྒྱལ་ཁབ་ཀྱིས་ཁྲོམ་རའི་རིན་གོང་བརྟན་འཇགས་སུ་གནས་པའི་ཕྱིར་དུ་དགོས་ངེས་ཀྱི་འཚོ་བའི་དངོས་པོ་དག་ལ་རིན་ཁྱད་དང་གྱོང་གུད་གསབ་པའི་ཕྱིར་དུ་བྱིན་པའི་ནོར་སྲིད་གསབ་དངུལ་ལོ། །
ལྐོག་གསོད,ལྐོག་ཏུ་གསོད་པར་བྱེད་པའོ། །
ལྐོག་གསོད་པ,ལྐོག་ཏུ་མཚོན་ཆ་སོགས་བསྣུན་ནས་མི་གསོད་མཁན་ནོ། །
ལྐོག་ཉན་ཆས,གཞན་གྱི་གཏམ་ལ་ལྐོག་ནས་ཉན་རྣའམ་ཕག་ཉན་བྱེད་པའི་འཕྲུལ་ཆས་སོ། །
ལྐོག་དགའ,ཕོ་མོ་གང་རུང་གིས་ཡུལ་གང་ལ་ལྐོག་ནས་སམ་ཡུལ་དེ་ལ་ཤེས་སུ་མི་འཇུག་པར་དགའ་བའམ་ཆགས་པའོ། །
ལྐོག་དངོས,འཇིག་རྟེན་ཁམས་ན་ཡོད་པའི་འོད་རིག་པའི་ཐབས་ལ་བརྟེན་ནས་གཞལ་མི་ཐུབ་པའི་ལྐོག་གྱུར་གྱི་དངོས་པོ་ཕྲ་བ་ཞིག་སྟེ། ཚན་རིག་པ་དག་གིས་འཇིག་རྟེན་གྱི་ཁམས་ན་ཡོད་པའི་དངོས་པོ་བརྒྱ་ཆ་དགུ་བཅུ་ཙམ་ཞིག་ལྐོག་གྱུར་གྱི་དངོས་པོ་ཡིན་ཏེ། མངོན་གྱུར་གྱི་དངོས་པོ་ཉི་ཟླ་ས་ལྒང་དང་སྐར་མ་རྣམས་ནི་དངོས་པོའི་ཆ་ཤས་ཤིན་ཏུ་ཆུང་ངུ་ཙམ་ཞིག་ཡིན་པར་འདོད་དོ། །
ལྐོག་པར་བྱེད,དཔེ་དེབ་དང་ཟེར་སྡེར་སོགས་པར་དབང་གི་བདག་པོའི་མོས་མཐུན་ལ་མ་ལྟོས་པར་ལྐོག་ནས་བསྐྱར་པར་བྱེད་པའོ། །
ལྐོག་པར། རྫུན་པར,ལྐོག་ནས་བསྐྱར་པར་བྱས་པའི་པར་བསྐྲུན་དངོས་པོའོ། །
ལྐོག་བརྒལ,བཀག་རྒྱ་བྱས་པའི་མཚོ་དང་གཙང་པོ་སོགས་བརྒལ་ནས་བགྲོད་པ་སྟེ། གཙོ་བོ་རྒྱལ་མཚམས་ནས་ཕར་བརྒལ་ཏེ་བགྲོད་པའོ། །
ལྐོག་བརྡ,ཕན་ཚུན་ལ་ཁ་ཆད་བྱས་པའི་གསང་བའི་དོན་མཚོན་པར་བྱེད་པའི་སྒྲ་སྐད་དང་རྣམ་འགྱུར་སོགས་ཀྱི་བརྡའོ། །
ལྐོག་ཟོང༌,རྒྱུན་ལྡན་མ་ཡིན་པའི་ཚོང་ལམ་བརྒྱུད་ནས་ཕྱིར་འཚཽང་ནང་འདྲེན་བྱེད་པའི་ཚོང་ཟོང་ངོ༌། །
ལྐོག་འདྲེན,རྒྱལ་འགག་གི་ལྟ་སྲུང་ལས་གཡོལ་ཏེ་ཁྲིམས་འགལ་གྱི་ཚོང་རྫས་ལྐོག་ཏུ་དྲངས་ནས་རྒྱལ་མཚམས་ལས་འགྲོ་འོང་བྱེད་པའོ། །
ལྐོག་འབྲེལ,དགྲ་སོགས་མི་འོས་པའི་ཡུལ་ལ་ལྐོག་ཏུ་འབྲེལ་བ་བྱེད་པའོ། །
ལྐོག་འཛད,༡ ཚེ་སྲོག་ལྟ་བུ་མི་མངོན་པར་ཟད་པ་དང༌། ༢ གྲོན་དངུལ་སོགས་ཆུད་ཟོས་སུ་སོང་བའོ། །
ལྐོག་རྔན་སྤྲོད་པ། གསུག་སྤྲོད,དོན་འགའ་ཞིག་གི་ཆེད་དུ་གཞན་ལ་ལྐོག་རྔན་སྤྲོད་པའོ། །
ལྐོག་རྔན། གསུག,རྒྱུ་ནོར་གྱིས་མི་གཞན་བསླུ་བའམ་མི་གཞན་སླུ་བྱེད་ཀྱི་རྩིབ་རྡོའམ་གསུག་གོ །
ལྐོག་སྒྲུབ,དབང་ཆ་ལ་བརྟེན་ནས་ལྐོག་ཏུ་དྲང་བདེན་མ་ཡིན་པ་དང་ཁྲིམས་དང་མི་མཐུན་པའི་བྱ་བ་བྱེད་པའོ། །
ལྒ་ཐང༌,ལྒ་སྐྱ་གདུས་པའི་ཁུ་བའོ། །
ལྒ་རྒོད,ཤིང་ཆེན་གྱི་རིགས་ཏེ། ཡལ་ག་སྦོམ་པ། ལོ་མ་སྒྲོ་དབྱིབས། མེ་ཏོག་དཀར་པོ། འབྲས་བུ་སྒོང་དབྱིབས་སམ་འཇོང་པོ། ལོ་མ་གསར་པའི་དུས་སུ་བཟའ་རུང་བ། དྲི་ཞིམ་མནམ་པ། ཤིང་རྒྱུ་སྲ་བ་དམར་ཞད་ཅན་རླན་གྱིས་མི་ཐུབ་པ་ཞིག་གོ །
ལྒ་སར,གསར་དུ་སྨིན་པའི་ལྒ་སྨུག་གོ །
ལྒ་སྐྱ,བཅའ་ལྒ་སྐམ་པོའི་རིགས་སོ། །
ལྒ་སྐྱ,ལྒ་གཤེར་གྱི་ཁ་གཏད་ལྒ་སྐམ་པོ་སྟེ། ལྒའི་བྱེ་བྲག་ཅིག་གོ །
ལྒང་ཆད་འཕེན་ཐིག,ལྒང་ལིའམ་སྤོ་ལོ་འགྲན་སྡུར་བྱེད་དུས། ཕྱོགས་གཅིག་གིས་སྒྲིག་འགལ་བྱས་པར་ཅིག་ཤོས་ཀྱིས་ཕ་རོལ་པོར་བཅད་པའི་ཆད་པར་རང་དབང་གིས་ལྒང་ལི་འཕར་མའམ་ལྷག་མ་འཕེན་སའི་ཐིག་གོ །
ལྒང་པ། ལྒང་བུ,སྲོག་ཆགས་ཀྱི་ལུས་ཀྱི་བྱང་ཁོག་སྨད་དུ་ཆགས་པའི་གཅིན་སྣོད་དེ། གཅིན་པ་གསོག་ཉར་གྱི་སྣོད་བཀྱེད་འཁུམ་གྱི་ནུས་པ་ཅན་ཞིག་གོ །
ལྒང་ཞུའི་དུས་ཆེན,རྒྱ་ཟླ་དང་པོའི་ཚེས་བཅོ་ལྔ་སྟེ། ཐང་རྒྱལ་རབས་ནས་བཟུང་ཉིན་དེའི་མཚན་མོར་ལྒང་ཞུ་ལ་ལྟ་བའི་སྲོལ་དར་བར་གྲགས་པས་ལྒང་ཞུའི་དུས་ཆེན་ཞེས་བྱའོ། །
ལྒང་ཤེལ,ལྒང་བུ་སྟེ་གཅིན་སྣོད་ལ་བརྟག་དཔྱད་བྱེད་པའི་འཕྲུལ་ཆས་སམ་ཡོ་བྱད་ཅིག་གོ །
ལྒང་སྒྲོན། འོད་ཁང༌། ལྒང་ཞུ,ཁང་པའི་ཕྱི་ནང་དུ་དགལ་བའི་མཛེས་ཆས་དང་སྒྲོན་མེ་རླུང་ལས་སྐྱོབ་པའི་བསྒྲིག་ཆས་ཤིག་སྟེ། སྨྱུག་མ་དང་ལྕགས་སྐུད་སོགས་ཀྱི་སྒྲོམ་གཞི་ལ་དར་རམ་ཤོག་བུའམ་འགྱིག་ཤེལ་སོགས་ཀྱིས་གཡོགས་ཏེ་བཟོས་པའི་མཛེས་ཆོས་དང་ལྡན་པའི་སྒྲོན་མེའི་འོད་ཁང་ངོ༌། །
ལྔ་གཅིག་ངལ་རྩོལ་དུས་ཆེན,སྤྱི་ཟླ་ལྔ་པའི་ཚེས་གཅིག་ཉིན་གྱི་རྒྱལ་སྤྱིའི་ངལ་རྩོལ་པའི་དུས་ཆེན་ནོ། །
ལྔ་འགྲིག,མིག་མང་གི་རིགས་ཏེ། ཕྱོགས་གཉིས་ཀྱིས་རྡེའུ་རེས་མོས་སུ་བཞག་སྟེ་སུས་སྔོན་ལ་རྡེལ་ལྔ་བསྟར་ཏེ་སྒྲིག་ཐུབ་ན་དེ་ཉིད་རྒྱལ་བར་རྩིའོ། །
ལྔ་ལྔ་དུས་ཆེན,རྒྱ་རྩིས་ཀྱི་ཟླ་བ་ལྔ་པའི་ཚེས་ལྔ་ཉིན་ཏེ་རྒྱ་ཡི་སྙན་ངག་པ་ཆུས་ཡོན་ལ་དྲན་གསོ་བྱེད་པའི་དུས་ཆེན་དུ་གྲགས་སོ། །
ལྔ་སྐྱོང་ཁྱིམ་ཚང༌,ཞིང་གྲོང་དུ་ངལ་རྩོལ་གྱི་ནུས་པ་ཤོར་ཞིང་འཚོ་བ་བརྟེན་ས་མེད་པའི་རྒས་འཁོགས་དང་ཞ་ལོང་དང་དྭ་ཕྲུག་སོགས་ལ་ཟས་དང་གོས་དང་བུད་ཤིང་དང་སློབ་གསོ་དང་ཤི་མཇུག་སྟེ་ལྔ་ཀ་སྐྱོང་བར་འགན་ལེན་པའི་སྤྱི་ཚོགས་ཀྱི་རོགས་སྐྱོར་ལམ་ལུགས་སྤྱོད་སའི་དུད་ཚང་ངོ༌། །
ལྔ་སྦྱར་ཤིང་ལེབ,ཤིང་ཕྱེ་འབྱར་རྩི་ཅན་གྱི་རིམ་པ་ལྔ་ཕན་ཚུན་འཕྲེད་གཞུང་བསྣོལ་ཏེ་སྦྱར་ནས་ཚགས་སྡོམ་བྱས་པའི་ཤིང་ལེབ་ཅིག་གོ །
ལྔརས་སེག,སྦྱར་ཡོད་པའི་སེག་རྡར་གྱི་རིགས་ཏེ། ཤིང་དང་ལྕགས་སོགས་ཀྱི་འབར་འབུར་བསྙམས་ནས་འཇམ་པོར་རྡར་བྱེད་ཅིག་གོ །
ལྕ་ཚལ,བཟའ་ཚལ་སྔོ་ལྡུམ་གྱི་རིགས་ཏེ། སྡོང་བུ་ཟུར་མང༌། ལོ་མ་སྒྲོ་དབྱིབས། མེ་ཏོག་ལྗང་གུའམ་དཀར་པོ། འབྲས་བུ་སྒོར་ལེབ་ཅན་ཞིག་གོ །
ལྕགས་ཀྱི་མལ་ཁྲི། ལྕགས་མལ,ལྕགས་ལས་བྱས་པའི་མལ་ཁྲིའོ། །
ལྕགས་ཀྱུ,དངོས་པོ་དཔྱང་འགེལ་བྱེད་པ་དང་འཁོར་སྒྲོམ་མཐུད་བྱེད་ཀྱི་ལྕགས་ཀྱུའོ། །
ལྕགས་ཀྱུ་ཆེ་བ,སྔོ་ལྡུམ་གྱི་རིགས་ཏེ། སྡོང་བུ་ཕྲ་ལ་མཁྲེགས་ཡལ་ག་ཕྲན་བུ་ཅན། ལོ་མ་ལྗང་སྨུག་སྒོར་མོ་གསོར་དབྱིབས། མེ་ཏོག་ལྗང་སེར་དང་སེར་དཀར། འབྲས་བུ་ལྕགས་ཀྱུ་འདྲ་བ་ཡོད་པ་ཞིག་གོ །
ལྕགས་གོར,ནང་དུ་ཞ་ཉེ་བླུགས་པའི་འཕེན་རྩལ་འགྲན་བྱེད་ཀྱི་ཡོ་བྱད་ལྕགས་ལེབ་གོར་མོ་ཞིག་གོ །
ལྕགས་ཉམས་པ,མིའི་ལུས་ཁམས་ལ་མཁོ་བའི་ལྕགས་རྒྱུ་ཉམས་པའམ་མ་ལྡངས་པའོ། །
ལྕགས་ཏིག,སྔོ་ལྡུམ་གྱི་རིགས། རྩ་བ་ཐུང་ངུ་སྤུ་ཕྲན་ཅན། སྡོང་བུ་གླིང་བཞི་ཕྲ་མཉེན་ཡལ་ག་དང་ལྡན་པ། ལོ་མ་ལྗང་གུ་སྙིང་དབྱིབས། མེ་ཏོག་མཐིང་ནག་དུང་དབྱིབས་སྨད་ཆ་གྲུ་བཞི་ཅན་ཞིག་གོ །
ལྕགས་ཐག,ལྕགས་ཀྱི་ཨ་ལོང་གཅིག་ལ་གཅིག་སྦྲེལ་བྱས་པའི་ལྕགས་ཐག་གོ །
ལྕགས་ཐག,ལྕགས་ཀྱི་ཨ་ལོང་སྦྲེལ་བའི་ཐག་པའོ། །
ལྕགས་ཐང༌,ཤིང་སྡོང་ཆེ་གྲས་ཤིན་ཏུ་རིང་པོར་སྐྱེས་པ་ལོ་མ་ཤར་མོ་འབྲས་བུ་སྒོང་དབྱིབས་ཤིང་ཁྲབ་སྨུག་ནག་ཅན་ཤིང་རྒྱུ་མཁྲེགས་པས་ཁྱིམ་ཆས་བཟོ་བའི་རྒྱུ་ཆར་བྱེད་པ་ཞིག་གོ །
ལྕགས་ཐོ,ལྕགས་ལས་བྱས་པའི་ཐོ་བའོ། །
ལྕགས་དྲྭའི་རྩྭ་ར། ལྕགས་ར,རྩྭ་སྲུང་སྐྱོབ་ཀྱི་ཆེད་དུ་བསྐོར་བའི་ར་བའོ། །
ལྕགས་ཕུར,ལྕགས་ལས་བྱས་པའི་ཕུར་པའོ། །
ལྕགས་མིན་རྫས,སྤྱིར་བཏང་དུ་ལྕགས་རིགས་ཀྱི་འོད་མདངས་དང་བསྣར་གཤིས་མེད་ཅིང་གློག་དང་ཚ་དྲོད་འདྲེན་པར་དཀའ་བའི་འབྱུང་རྒྱུ་གཅིག་ཁོ་ན་ལས་གྲུབ་པའི་འཐས་པའམ་རླངས་པའི་རང་བཞིན་ཅན་གྱི་དངོས་པོའི་རིགས་སོ། །
ལྕགས་ཚེབ,ལྕགས་ཀྱི་སོ་མང་པོ་དང་ལྡན་པའི་ཚེབ་ཡུ་བ་ཅན་ཞིག་གོ །
ལྕགས་འདྲེས་མ,ལྕགས་དང་ལྕགས་རིགས་གཞན་ནམ་ལྕགས་རིགས་མ་ཡིན་པ་དུ་མ་འདྲེས་པ་ལས་གྲུབ་པའི་ལྕགས་རིགས་ཀྱི་སྤྱི་མིང་ངོ༌། །
ལྕགས་འཛེར,ལྕགས་ལས་བཟོས་པའི་འཛེར་མའོ། །
ལྕགས་ར། ལྕགས་དྲྭ,རྩྭ་ཐང་སྲུང་སྐྱོབ་སོགས་ཀྱྀ་ཆེད་དུ་མཐའ་ནས་སྐོར་བྱེད་ཀྱི་ལྕགས་སྐུད་དྲ་བ་ཞིག་གོ །
ལྕགས་རི་རིང་པོ,རྒྱ་ཡི་གནའ་བོའི་ཕྱི་འགོག་རང་སྲུང་བྱེད་པའི་དམག་དོན་བཙན་རྫོང་གི་ལྕགས་རི་ཆེན་པོ་ཞིག་སྟེ། ཀྲན་གོའི་དུས་རབས་ནས་ལས་མགོ་བཙུགས་ཤིང༌།  མིང་རྒྱལ་རབས་ཀྱི་སྐབས་སུ་ལེ་བར་ཆིག་ཁྲི་སུམ་སྟོང་བཞི་བརྒྱར་སླེབས། ནུབ་ཀན་སུའུ་རྒྱ་ཡུལ་འགག་ནས་ཤར་གྱི་ཧོ་པེ་ཧྲན་ཧེ་འགག་གི་བར་དུ་ཡོད་དོ། །
ལྕགས་རི། ར་སྐོར,ཁང་པ་དང་ལྡུམ་ར་སོགས་ཀྱི་ཕྱོགས་བཞིར་བསྐོར་བའི་ལྕགས་རིའོ། །
ལྕགས་རིགས,འོད་དང་བསྣར་གཤིས་ལྡན་ཞིང་གློག་དང་ཚ་དྲོད་འཁྲི་སླ་བའི་གཤིས་རྒྱུ་གཅིག་པའི་དངོས་རྫས་གསེར་དངུལ་ཟངས་ལྕགས་སོགས་ཀྱི་རིགས་སོ། །
ལྕགས་རིགས་ནག་པོ,རྫས་འགྱུར་གྱི་རྒྱུ་ལྕགས་ཤིག་སྟེ། རྣོ་དང་ལྕགས་རིགས་གཞན་དག་གཙོ་བོར་གྱུར་པའི་འདྲེས་ལྕགས་ཀྱི་མིང་ངོ༌། །
ལྕགས་རིགས་སྙིགས་རྫས,ལྕགས་རིགས་བེད་སྤྱོད་བཏང་རྗེས་ཀྱི་སྙིགས་མའམ་བེད་མེད་རྫས་སྙིགས་སོ། །
ལྕགས་རིགས་སྣ་ལྔ། ལྕགས་ལྔ,གསེར་དངུལ་ཟངས་ལྕགས་གཤའ་སྟེ་ལྕགས་རིགས་སྣ་ལྔ་དང༌། ལྕགས་རིགས་སྤྱིའི་མིང་ངོ༌། །
ལྕགས་རྙི,རྒྱུ་ཆ་ལྕགས་སྐུད་ལས་བྱས་པའི་རི་དྭགས་འཛིན་བྱེད་ཀྱི་རྙི་ཞིག་གོ །
ལྕགས་རྟ། རྐང་འཁོར,སྣུམ་དང་གློག་ལ་བརྟེན་པ་མ་ཡིན་པར་མིའི་རྐང་ཤུགས་ལ་བརྟེན་ནས་བགྲོད་པའི་འཁོར་ལོའོ། །
ལྕགས་ལམ,ལྕགས་ཀྱི་འཕལ་ལམ་སྟེ། མེ་འཁོར་བགྲོད་ལམ་ལྟ་བུའོ། །
ལྕགས་ལམ་འགོག་ཉལ,ལྕགས་ལམ་གྱི་ཐོག་ཉལ་ཏེ་མེ་འཁོར་གྱི་བགྲོད་པ་འགོག་པར་བྱེད་པའམ་རང་སྲོག་གཅོད་པར་བྱེད་པའོ། །
ལྕགས་ལམ,ལྕགས་ལམ་གྱི་འགྲེལ་བར་ལྟོས།
ལྕགས་ལམ,མེ་འཁོར་སོགས་བགྲོད་པའི་ལམ་སྟེ། འཁོར་ལོ་དང་རྒྱུ་ལམ་གྱི་འཕལ་ཁ་སྤྲད་ཡོད་པའི་ལྕགས་ཀྱི་ལམ་མོ། །
ལྕགས་ལེབ་དཀར་པོ,ཏི་ཚ་བྱུགས་པའི་ལྕགས་ལེབ་སྲབ་མོའོ། །
ལྕགས་ལེབ་རིང༌,ལྕགས་ལེབ་རིང་པོའོ། །
ལྕགས་ཤོག་ནག་པོ,ཁ་དོག་ནག་པོ་ཅན་གྱི་ལྕགས་ལེབ་སྲབ་མོ་ཞིག་གོ །
ལྕགས་སྙུག,སྙུག་རྩེ་ལྕགས་ལས་བྱས་པའི་སྙུ་གུ་སྟེ། སྙུག་རྩེ་སྣག་ཆུའི་ནང་དུ་བསྒྲེ་ཞིང་འབྲི་རུང་བ་དང༌། སྙུག་ཁོག་ཏུ་སྣག་ཆུ་འདྲེན་པར་ནུས་པའི་འདྲེན་སྙུག་ལྟ་བུའོ། །
ལྕགས་སྡོང༌,ཤིང་ཆེན་གྱི་རིགས་ཏེ། ལོ་མ་སྒྲོ་དབྱིབས་ཆེ་བ། མེ་ཏོག་ལ་ཕོ་མོ་གཉིས་ལས་སྔ་མ་སྙུང་དབྱིབས་ཕྱི་མར་བ་སྤུ་སྨུག་པོ་ཡོད་པ། ས་བོན་ཟླུམ་པོ་ཅན། དྲོད་ཁུལ་དུ་སྐྱེ་ཞིང་སྐྱེ་ཡུན་ཤིན་ཏུ་དལ་བ་ཞིག་གོ །
ལྕགས་ཧྲེང༌,ལྕགས་རྒྱུག་གམ་ལྕགས་དབྱུག་གོ །
ལྕང་བྱེའུ་མཐེ་བོང༌,འདབ་ཆགས་ཀྱི་རིགས་ཤིག་སྟེ། རྟག་པར་ལྕང་སྡོང་ལ་འཁོར་བའི་བྱེའུ་ལུས་ཤིན་ཏུ་ཆུང་བ་ཞིག་གོ །
ལྕང་མ། ལྕང་སྡོང༌,ཤིང་སྡོང་ཆེ་གྲས། ཡལ་ཕྲན་ཕྲ་རིང་མཉེན་ལྕུག་ཅན། ལོ་མ་རིང་བ། མེ་ཏོག་སྙེ་དབྱིབས་བལ་ཅན་འཆར་བ་ཞིག་ལ་རྒྱ་ལྕང་དང་སྦྱར་ལྕང་དང་ཀླུང་ལྕང་སོགས་ཀྱི་དབྱེ་བ་ཡོད་ཅིང༌། འགའ་ཞིག་ཤིང་ཕྲན་དུ་བྱེད་པའང་སྣང་ངོ༌། །
ལྕམ་པ་ཉི་དགའ། ཉི་དགའ། ཉི་མ་མེ་ཏོག,ལྕམ་པ་ཉི་དགའི་འགྲེལ་བར་ལྟོས།
ལྕམ་པ་ཉི་དགའ། ཉི་དགའ། ཉི་མ་མེ་ཏོག,སྔོ་ལྡུམ་གྱི་རིགས་ཤིག་སྟེ། སྡོང་བུ་རིང་བ། ལོ་མ་སྙིང་དབྱིབས་རེས་སྐྱེ། མེ་ཏོག་སེར་པོ་འདབ་མ་ཆུང་ཞིང་དཀྱིལ་ཟླུམ་ལ་ཆེ་བ་ཉི་མའི་ཕྱོགས་སུ་འཁོར་བ། འབྲས་བུ་སྐོགས་ལྡན་ཆུང་ཞིང་མང་བ་ལས་སྣུམ་འཚིར་ཆོག་པའམ་རྟག་པར་ཁྱེའུ་ཟས་སུ་བྱེད་པ་ཞིག་གོ །
ལྕི་བའི་བཟོ་ལས,ཐོན་སྐྱེད་རྒྱུ་ཆ་ཐོན་སྐྱེད་བྱེད་པའི་བཟོ་ལས་ཏེ། ལྕགས་བཞུ་དང་གློག་ཤུགས་དང་རྡོ་སོལ་དང་རྡོ་སྣུམ་དང་བཟོ་བསྐྲུན་རྒྱུ་ཆ་དང་འཕྲུལ་ཆས་བཟོ་སྐྲུན་སོགས་སོ། །
ལྕི་བའི་མཚོན་ཆ,རྒྱང་རིང་དུ་འགྲོ་ཞིང་ཟིལ་ཤུགས་ཆེ་ལ་འཕྲུལ་འཁོར་གཞན་གྱིས་སྐྱེལ་འདྲེན་བྱ་དགོས་པའི་དྲག་ཆས་ཀྱི་རིགས་ཏེ་འཐབ་འཁོར་དང་ཁྲབ་འཁོར་དང་མེ་ཤུགས་འཕུར་མདའ་ལྟ་བུའོ། །
ལྕི་སྣུམ,རྡོ་སྣུམ་ནང་ནས་རླངས་སྣུམ་དང་ས་སྣུམ་སོགས་བཙོ་སྦྱངས་བྱས་རྗེས་སུ་ལུས་པའི་སྙིགས་རོ་གཤེར་ཁུའོ། །
ལྕུམ,སྔོ་ལྡུམ་གྱི་རིགས་ལོ་མ་ཆེ་ལ་ངར་བ་ས་འབྱར་སྡོང་བུ་ཁོག་སྟོང་རིང་པོར་སྐྱེས་པ་སོན་འབྲས་ཤིན་ཏུ་མང་བ་ཞིག་ཡིན་ལ། ལྕུམ་རྩ་ཞེས་པ་ནི་དེའི་རྩ་བའོ། །
ལྕེ་དབང༌,རོ་མྱོང་བྱེད་དེ། ཚོར་པགས་ཀྱི་ཕྲ་ཕུང་དང་རམ་འདེགས་ཕྲ་ཕུང་དང་རྨང་གྱུར་ཕྲ་ཕུང་བཅས་ལས་གྲུབ་པའི་སྒོང་དབྱིབས་ཅན་གྱི་ཕུང་པོ་ཞིག་ཡིན་ལ། ལྕེ་ངོས་སོགས་སུ་ཁྱབ་པའི་བུ་ག་ཟས་གཤེར་དང་འཕྲད་ཚེ་རོ་ཚོར་ཕྲ་ཕུང་ལ་ཚོར་བ་བསྐྱེད་ནས་རོ་མྱོང་བར་བྱེད་དོ། །
ལྕེ་དིག,སྐད་ཆ་འཆད་ཚེ་ཚིག་ཟློས་མང་བའམ་སྒྲ་རྣམས་ཟུར་ཕྱིན་པར་མི་ལྡོབ་པའོ༌། །
ལྕེ་བརྟག,ལྕེའི་ཁ་དོག་སོགས་ལ་བལྟས་ནས་ནད་ངོས་འཛིན་པའི་བརྟག་ཐབས་ཤིག་གོ །
ལྕོག་ལེ,ཁོ་ཁོ་ཤིང་གི་འབྲས་བུའི་ཕྱེ་མའི་ནང་དུ་ཀ་ར་དང་བསུང་རྫས་བསྲེས་ནས་བཟོས་པའི་ཕྱི་གླིང་པའི་མངར་ཟས་ཤིག་གོ །
ལྕོང་མོ,སྦལ་བ་ཕྲུ་གུའི་སྐབས་ཀྱི་ལུས་དབྱིབས་ཏེ། ལུས་སྟོད་ཟླུམ་ཞིང་མཇུག་མ་ཉའི་དབྱིབས་དང་འདྲ་ལ་རིམ་གྱིས་ལུས་སྟོད་ནས་རྐང་ལག་དོད་ཅིང་མཇུག་མ་ཆད་དེ་སྦལ་བའི་རྣམ་པ་འབྱུང་ངོ༌། །
ལྗང་བྱང༌། ཡུན་སྡོད་ཁྲོལ་བྱང༌,རྒྱལ་ཁབ་ཁ་ཤས་ཀྱིས་ཕྱི་མི་ལ་གནང་བའི་རྒྱལ་ནང་དུ་གཏན་སྡོད་བྱེད་ཆོག་པའི་དཔང་ཡིག་ཅིག་གོ །
ལྗང་མདོག་ཁྱིམ་གློག,ཁོར་ཡུག་ལ་འབགས་བཙོག་མི་འབྱུང་བའི་ཁྱིམ་སྤྱོད་གློག་ཆས་སོ། །
ལྗང་མདོག,ཁ་དོག་ལྗང་ཁུའོ། །
ལྗང་འགྱུར་མ་ལག,རྩྭ་ཤིང་བཏབ་ནས་ཁོར་ཡུག་ལེགས་པོ་ཡོང་བར་བྱེད་པ་དང་ཆུ་ཤོར་ས་ཉིལ་མི་ཡོང་བའི་སྔོན་འགོག་བྱེད་པའི་བྱ་བའི་བསྒྲིག་རིམ་མོ། །
ལྗང་འགྲིབ,མིག་ནང་གི་གནོན་ཤུགས་ཇེ་ཆེར་སོང་བའི་དབང་གིས་མིག་གི་གསལ་ཚད་ལ་གནོད་ཚབས་ཆེན་པོ་ཐེབས་པའི་མིག་ནད་ཅིག་སྟེ། མིག་གི་མཐོང་ཁུང་ཇེ་ཆེར་འགྲོ་བ་དང་ཟུར་སྐྱི་སྐྲངས་པ་དང་ཁ་དོག་ལྗང་སྐྱར་འགྱུར་བ་དང་མགོ་ན་བ་སོགས་ཀྱི་ནད་རྟགས་ཡོད་དོ། །
ལྗར་གོས,ལྗར་པན་ནམ་ཉི་ཧཽང་པའི་ཆས་གོས་སོ། །
ལྗི་བ,འཁྲི་འབུའི་རིགས་ལུས་ཆུང་བ་མདོག་སྨུག་ནག་རྐང་པ་རིང་བས་མཆོང་ཤུགས་ཆེ་བ་མི་དང་སྲོག་ཆགས་སོགས་ཀྱི་ལུས་ལ་གནས་བཅས་ནས་ཁྲག་འཇིབ་ཅིང་ནད་སོགས་བགོ་བར་བྱེད་པ་ཞིག་གོ །
ལྗིད་ཐེག,དངོས་པོ་ལྗིད་མོ་འདེགས་པའི་ནུས་པའོ། །
ལྗིད་ཐེག་རྩིགས་པ,ཁང་པའི་ལྗིད་འདེགས་པའི་གྱང་ངམ་རྩིགས་པའོ། །
ལྗིད་ཐེག་རླངས་འཁོར། ལྗིད་འཁོར,ཟོང་དང་འཕྲུལ་ཆས་སོགས་ལྕི་མོའི་རིགས་སྐྱེལ་འདྲེན་བྱེད་པའི་རླངས་འཁོར་རོ། །
ལྗིད་འཇལ་ཆས,ལྗི་ཚད་འཇལ་བྱེད་ཀྱི་རྒྱ་མའོ། །
ལྗིད་འདེགས,སྣེ་གཉིས་ལ་ལྕགས་རིགས་ཀྱི་འཕང་ལོ་ལྗིད་མོ་བསྐོན་ཡོད་ཅིང་འདེགས་རྟ་ལ་ལུས་རྩལ་པའི་ལག་པས་དམ་པོར་འཇུས་ཏེ་ཡར་བཏེགས་པའི་ཐེག་ཤེད་ཀྱི་ཚད་ལ་བཅལ་ནས་རྒྱལ་ཕམ་གྱི་ཤན་འབྱེད་པའི་ལུས་རྩལ་གྱི་རྣམ་གྲངས་ཤིག་གོ །
ལྗིད་འདེགས་འཕྲུལ,དངོས་པོ་ལྗིད་པོ་ཡར་འདེགས་བྱེད་ཀྱི་འཕྲུལ་ཆས་སོ། །
ལྗིབ་འཁོར,མཐོ་དམའ་མི་སྙོམ་པའི་ལམ་ཀུན་ཏུ་བགྲོད་པར་འཚམ་པའི་ལྗོངས་འཁོར་ཡང་གྲས་ཤིག་སྟེ། ལྗིབ་ཅེས་པའི་མིང་ནི་འཛམ་གླིང་གཡུལ་ཆེན་གཉིས་པའི་སྐབས་སུ་བྱུང་བའི་དམག་གི་རླངས་འཁོར་ཀུན་ལ་བཀོལ་ཆོག་པ་ཞིག་ཡོད་པ་དེའི་ཀུན་བཀོལ་ཞེས་པའི་མིང་བསྡུས་པ་ཡིན་ཟེར། ཁ་ཅིག་གིས་མིང་དེ་ཐོག་མར་བཞད་གད་སློང་བའི་མུ་འབྲེལ་རི་མོ་ཞིག་གི་ནང་དུ་བཀོད་པའི་མི་ཞིག་གི་མིང་ཡིན་ལ། ཕྱིས་སུ་རླངས་འཁོར་ཆུང་ངུུ་དེའི་མིང་དུ་ཆགས་པ་ཡིན་ཞེས་ཀྱང་ཟེར་རོ། །
ལྗེའུ་ཆོས་ལུགས,གཙོ་བོ་ལྗེའུ་མི་རིགས་ཀྱི་ཁྲོད་དུ་དར་བའི་ཆོས་ལུགས་ཤིག་སྟེ། ཡེ་ཤུའི་ཆོས་ལུགས་ཀྱི་ལྷ་ཆེམས་རྙིང་མ་ཞེས་པ་དེ་ལྗེའུ་ཆོས་ལུགས་ཀྱི་གཞུང་ཡིན་པར་གྲགས་སོ། །
ལྗོངས་ཁུལ,ཡུལ་སྐོར་པའི་ཆེད་དུ་བྱས་པའི་སྤྲོ་གསེང་ལྟ་སྐོར་གྱི་མཛེས་ལྗོངས་ས་ཁུལ་ལོ། །
ལྗོངས་གནས,ལྗོངས་རྒྱུ་སྤྲོ་འཆམ་བྱེད་སའི་གནས་སོ། །
ལྗོངས་གྲོགས,གཞན་ལ་རོགས་བྱས་ནས་ལྟ་སྐོར་ལྗོངས་རྒྱུར་འགྲིམ་ཞིང་འགྲོ་བའི་མིའོ། །
ལྗོངས་ཕྱིའི་འགྲན་བསྡུར,ལྕགས་རྟ་དང་འཕྲུལ་རྟ་དང་རླངས་འཁོར་སོགས་འགྲན་པའི་ལུས་རྩལ་གྱི་རྣམ་གྲངས་ཤིག་སྟེ། རང་བྱུང་ཁམས་ཀྱི་འགོག་རྐྱེན་ཡོད་པའི་ས་ཁུལ་དུ་འགྲན་བསྡུར་བྱེད་དོ། །
ལྗོངས་ཕྱིའི་རྒྱུག་འགྲན,ལུས་རྩལ་ར་བའི་ཕྱི་རོལ་གྱི་ཐང་སྟོང་དང་རྒྱ་ལམ་དུ་རྒྱང་ཐག་རིང་པོར་རྒྱུག་འགྲན་བྱེད་པའོ། །
ལྗོངས་བཀོད,རང་བྱུང་དུ་ཆགས་པའི་མཛེས་ལྗོངས་སམ་ལྟ་སྐོར་གྱི་ཆེད་དུ་བཟོས་པའི་མཛེས་ལྗོངས་ཀྱི་བཀོད་པའོ། །
ལྗོངས་བཀོད,རི་མོ་བྲི་གཞི་དང་འཚམ་པའི་ལྗོངས་རིས་བཀོད་སྒྲིག་བྱེད་པའོ། །
ལྗོངས་བཀོད,གར་སྟེགས་སམ་པར་རྒྱག་པར་བཀོད་སྒྲིག་བྱས་པའི་མཛེས་ལྗོངས་སོགས་མཚོན་བྱེད་ཀྱི་དངོས་པོའོ། །
ལྗོངས་བགྲོད་རླངས་འཁོར། ལྗོངས་འཁོར,རི་ཁུལ་དང་ལྗོངས་སུ་བགྲོད་པར་འཚམ་པའི་ཐེག་འཁོར་ཏེ། འཁོར་ལོ་བཞི་པོར་སྐུལ་སྐྱོད་ཀྱི་ནུས་པ་ཡོད་པའི་རིགས་སོ། །
ལྗོངས་བགྲོད,ཕྱི་རོལ་གྱི་ལྗོངས་སམ་རི་ཁུལ་དུ་བགྲོད་པའོ། །
ལྗོངས་ཟས་ཁུལ,བཟའ་བཏུང་གི་རིགས་རང་གིས་ཁྱེར་ཏེ་རི་ནས་ལྗོངས་ཟས་སུ་བཟའ་བའི་ཁུལ་ལོ། །
ལྗོངས་རྣམ,ཡུལ་གང་ཞིག་གི་རྣམ་པའོ། །
ལྗོན་གྲིབ་ལམ,གཡས་གཡོན་ལ་ཤིང་སྡོང་མཐུག་པོ་ཡོད་པའི་འགྲོ་ལམ་མོ། །
ལྗོན་ཆན,ལྡུམ་རའི་ནང་གི་ཤིང་ཕྲན་གྱི་རྩེ་མོ་འབྲེག་བྱེད་ཀྱི་ཁེ་གྲི་ཞིག་གོ །
ལྟ་ཁྲོམ་པ། ལྟ་མཁན,འཁྲབ་སྟོན་དང་འགྲན་བསྡུར་དང་བརྙན་འཕྲིན་སོགས་ལ་ལྟ་བའི་ལྟད་མོ་པ་རྣམས་སོ། །
ལྟ་དཔྱོད། བརྟག་དཔྱད,ཡུལ་དེ་གར་དངོས་སུ་བསྐྱོད་ནས་གནས་ཚུལ་གྱི་ཆ་རྒྱུས་ལེན་ཆེད་ཕྲ་ཞིང་ཞིབ་པའི་བརྟག་དཔྱད་བྱེད་པའོ། །
ལྟ་བ། ལྟ་འཆམ,ཕྱི་རོལ་གྱི་ཡུལ་ལ་ལྟ་བ་དང༌། ༢ གྲོང་ཁྱེར་སོགས་ལ་ལྟ་སྐོར་སྤྲོ་འཆམ་བྱེད་པའོ། །
ལྟ་བཤེར,བྱ་བ་དང་དངོས་པོ་ལ་ལྟ་ཞིང་ཞིབ་བཤེར་བྱེད་པའོ། །
ལྟ་བཤེར,༡ བྱ་བ་སོགས་ལ་གནད་དོན་ཡོད་མེད་ལྟ་ཞིང་བཤེར་བ་དང༌། ༢ ཡིག་ཆ་སོགས་ལ་ལྟ་ཀློག་དང་ཞིབ་བཤེར་བྱེད་པའོ། །
ལྟ་ཞིབ་ཉེན་རྟོག་པ,སྤྱི་བདེ་ལས་ཁུངས་དང་མི་དམངས་ཉེན་རྟོག་པའི་བྱ་བ་ལ་ལྟ་སྐུལ་བྱེད་པའི་ཉེན་རྟོག་པའོ། །
ལྟ་སྐུལ,ལྟ་རྟོག་དང་སྐུལ་འདེད་བྱེད་པའོ། །
ལྟ་སྐུལ་ཚོད་འཛིན། ལྟ་འཛིན,དྲོད་ཚད་དང་ཚོང་རྫས་ཀྱི་རིན་གོང་སོགས་ལ་ལྟ་རྟོག་དང་ཚོད་འཛིན་བྱེད་པའོ། །
ལྟ་སྐོར,ཉམས་མྱོང་ལེན་པ་དང་སློབ་སྦྱོང་སོགས་ཀྱི་ཕྱིར་ཡུལ་དངོས་ལ་ལྟ་ཞིང་འགྲོ་བའོ། །
ལྟ་སྟེགས,ལྟད་མོ་བ་འདུག་སའི་སྟེགས་བུའོ། །
ལྟ་སྦྱོང༌,ཕན་ཚུན་གྲུབ་འབྲས་སོགས་ལ་དངོས་སུ་ལྟ་ཞིང་ཉམས་མྱོང་སྤེལ་རེས་ཀྱི་སྒོ་ནས་སློབ་སྦྱོང་བྱེད་པའོ། །
ལྟ་སྦྱོང་ཚོགས་འདུ,ཕན་ཚུན་གྲུབ་འབྲས་སོགས་ལ་དངོས་སུ་ལྟ་ཞིང་ཉམས་མྱོང་སྤེལ་རེས་ཀྱི་ཚོགས་འདུའོ། །
ལྟ་སྦྱོང་འཛོམས་འཁྲབ,ཕན་ཚུན་སློབ་སྦྱོང་བྱེད་པའི་ཆེད་དུ་མཉམ་འཛོམས་ཀྱིས་བྲོ་གར་འཁྲབ་པའོ། །
ལྟ་སྲུང༌,ཁྲིམས་ལུགས་སྐབས་སུ་བྱ་སྤྱོད་སྤེལ་ནུས་མེད་པའམ་བྱ་སྤྱོད་སྤེལ་རྒྱུར་ཚོད་འཛིན་བྱས་པའི་མི་ལུས་དང༌།རྒྱུ་ནོར་དེ་བཞིན་ཁྲིམས་མཐུན་གྱི་ཁེ་དབང་ཡོངས་རྫོགས་ལ་ལྟ་སྐུལ་དང་སྲུང་སྐྱོབ་བྱེད་པའོ། །
ལྟ་སྲུང་ཆས,ནད་བབས་ལྕི་བའི་ནད་པའི་ལུས་ཁམས་ཀྱི་འགྱུར་ལྡོག་མ་ངེས་པ་ལ་ནད་པ་དང་འབྲལ་མེད་དུ་འཇོག་པའི་ནད་བབས་བརྟག་ཆས་ཤིག་གོ །
ལྟ་སྲུང་པ,ཁྲིམས་ལུགས་ཀྱི་སྐབས་སུ་ལྟ་སྲུང་གི་འགན་འཁྲི་ཡོད་པའི་མི་སྣའོ། །
ལྟེ་གནད,བྱ་དངོས་ཀྱི་ལྟེ་གནད་དུ་གྱུར་པའོ། །
ལྟེ་གནས,བསྒྲིག་ཆས་དང་ལག་རྩལ་ནུས་ཤུགས་སོགས་ཅུང་ཆ་ཚང་བའི་ལས་ཁུངས་སམ་སྡེ་ཚནཏཻ། ཚན་རྩལ་བརྡ་འཕྲིན་ལྟེ་གནས་ལྟ་བུའོ། །
ལྟེ་ཐག,ཕྲུ་གུ་སྐྱེ་བའི་ཚེ་ལྟེ་བའི་ཐག་པ་བུ་རོགས་དང་འབྲེལ་ནས་ཡོད་པའོ། །
ལྟེ་ཕྱོགས་ཤུགས,༡ དངོས་པོ་གང་ཞིག་ལྟེ་བའམ་དཀྱིལ་སྙིང་གི་མཐའ་སྐོར་དུ་འཁོར་བར་བྱེད་པའི་ཤུགས་དང༌། ༢ ཚོགས་པའམ་གོང་བུ་གཅིག་འདུས་ཀྱི་ནུས་ཤུགས་སོ། །
ལྟེ་བའི་དབང་རྩ,ཀླད་པ་དང་རྒྱུངས་པ་ལས་གྲུབ་ཅིང་ལུས་ཡོངས་ཀྱི་ཚོར་བའི་འགུལ་བསྐྱོད་དང་རྐྱེན་བསླངས་དྲན་ཚོར་སོགས་ལ་དབང་བྱེད་པའི་དབང་རྩའི་མ་ལག་གཙོ་བོ་ཞིག་གོ །
ལྟེབ་ཁྲིའུ,རྐང་པ་ཕྱོགས་གཅིག་ཏུ་ལྟེབ་ཆོག་པའི་འདུག་ཁྲིའོ། །
ལྟེབ་གདུགས,ལྟེབ་ཆག་བྱ་རུང་བའི་གདུགས་ཤིག་གོ །
ལྟེབ་གོར,གྲོ་རྗེན་སྲབ་མོ་བརྡལ་བའི་ནང་དུ་ཚལ་རིགས་དྲིལ་ནས་བཟོས་པའི་ཟས་ཤིག་གོ །
ལྟེབ་ཅོག,རྐང་པ་རྣམས་ལྟེབ་ཆག་བྱ་ཆོག་པའི་ཅོག་ཙེའོ། །
ལྟེབ་དཀར,ལྟེབ་ཆག་བྱ་ཆོག་པའི་དཀར་ཁུང་ངོ༌། །
ལྟེབ་ཞྭ,ཞྭ་ཡི་ཐོད་པ་དང་ཞྭ་མཆུ་གཉིས་གཅིག་ཏུ་བལྟབས་ཏེ་བསྒྲོག་ཏུ་རུང་བའི་ཞྭ་ཞིག་གོ །
ལྟེབ་སྒོ,ལྕགས་སོགས་ཀྱིས་བཟོས་པའི་ལྟེབ་ཆག་བྱ་ཆོག་པའི་སྒོ་གླེགས་ཤིག་གོ །
ལྟེབ་སྒྲོག,ལྕགས་ཀྱི་བྱང་བུ་གཉིས་ལྷན་དུ་སྦྲེལ་ཅིང་འཁོར་ནས་ལྟེབ་ཏུ་རུང་བའི་འཛིན་སྒྲོག་ཅིག་སྟེ། སྒོ་སྒྲོམ་དང་སྒོ་གླེགས་སོགས་སྦྲེལ་བྱེད་དོ། །
ལྟེབ་སྒྲོག,སྒོ་གླེགས་དང་སྒེའུ་ཁུང་སོགས་ཀྱི་འཁོར་མཚམས་སྦྱོར་བྱེད་ཀྱི་ཡོ་བྱད་ཅིག་གོ །
ལྟེབ་སྟེགས,ལྟེབ་ཆོག་པའི་འདུག་སྟེགས་སོ། །
ལྟོ་གོས་གནད་དོན,ལྟོ་བརྒྱག་པ་དང་རྒྱབ་དྲོ་བར་བྱ་བའི་གནད་དོན་ནོ། །
ལྟོ་འགྲོ། གོག་འགྲོ,ལུས་དྲོད་ཕྱི་རོལ་གྱི་དྲོད་ཚད་དང་བསྟུན་ནས་འགྱུར་ཞིང་རྒྱབ་ཏུ་རུས་ཁྲབ་བམ་སེག་རིས་ལྟ་བུ་ཡོད་ལ། ལྟོ་བས་འཕྱེ་བའམ་སུག་པས་བགྲོད་པའི་སྦྲུལ་དང་རྩངས་པ་སོགས་སྒལ་ལྡན་སྲོག་ཆགས་ཀྱི་རིགས་ཏེ། དེ་ལ་མངལ་སྐྱེས་དང་སྒོང་སྐྱེས་གཉིས་ཡོད་དོ། །
ལྟོས་བཅས་རླན་ཚད,མཁའ་དབུགས་ནང་དུ་འདྲེས་པའི་ཆུ་རླངས་ཀྱི་མཐུག་ཚད་དང་དེ་དང་དྲོད་ཚད་མཉམ་པའི་ཚད་ལོངས་ཆུ་རླངས་མཐུག་ཚད་གཉིས་ཀྱི་བསྡུར་ཐང་ངོ༌། །
ལྡངས་ཚད,དངོས་པོ་གང་རུང་དགོས་ངེས་ཀྱི་ཚད་དུ་ལོངས་པའི་ཚད་དོ། །
ལྡབ་གྲངས,གྲངས་གཉིས་ཕན་ཚུན་བསྡུར་བ་ན་གཅིག་ལ་ཅིག་ཤོས་ཀྱི་ལྡབ་དུ་ཡོད་པའི་གྲངས་ཏཻ། བཞིའི་ལྡབ་གཉིས་ནི་བརྒྱད་ཡིན་པ་ལྟ་བུའོ། །
ལྡབ་ཚད,རྒྱང་ཤེལ་དང་ཕྲ་མཐོང་ཆེ་ཤེལ་གྱིས་མཐོང་བའི་ཚད་དང་མིག་གི་མཐོང་ཚད་བསྡུར་བའི་ཆེ་ཆུང་གི་ལྡབ་ཚད་དེ། ལྡབ་ཚད་ཇི་ལྟར་མཐོ་བ་དེ་ལྟར་ལྡབ་གྲངས་མང་བར་འགྱུར་རོ། །
ལྡབ་སུམ་འགྱུར། ལྡབ་གཉིས་འཕར,ཐོན་སྐྱེད་ཐོན་ཐང་ངམ་ཐོན་རི་སོགས་རྩི་གཞིའི་གྲངས་དེ་སྔར་གྱི་རྨང་གཞིའི་སྟེང་དུ་ལྡབ་གཉིས་འཕར་བའམ་སྔར་གྲངས་དང་བཅས་ཏེ་ལྡབ་གསུམ་དུ་གྱུར་པའོ། །
ལྡིང་མཁར,མཁར་ཐབས་སུ་བརྩེགས་པའི་ལྡིང་ཁང་དང་ཐོག་ཁང་གི་སྤྱི་མིང་ངོ༌། །
ལྡུག་འཁོར,ས་བརྐོས་ནས་བཅུས་ཏེ་རླངས་འཁོར་སོགས་ཀྱི་ནང་དུ་ལྡུག་པར་བྱེད་པའི་འཕྲུལ་འཁོར་རོ། །
ལྡུམ་བུ་རེག་འབྱར,སྔོ་ལྡུམ་གྱི་རིགས་ཤིག་གི་མིང་དུ་ཚིག་མཛོད་དག་ལས་བྱུང་ཞིང་འགའ་ཞིག་ཏུ་ལྡུམ་བུ་རེག་འབྱར་བྱ་བ་ཟངས་རྩི་དཀར་པོའི་མིང་དུའང་བཤད་དོ། །
ལྡུམ་ཚལ,ཚོད་མར་བྱས་ནས་བཟའ་ཆོག་པའི་སྔོ་ལྡུམ་སྟེ། ལོ་མའམ་རྩ་བའམ་འབྲས་བུའི་རིགས་རྣམས་སོ། །
ལྡུམ་འདྲིལ། འཁན་ཚལ,སྡོང་བུ་དྲང་ཞིང་ལོ་མ་ཁབ་ལྟ་བུ་ཐུར་དུ་བཀབ་པ་དང༌། མེ་ཏོག་སེར་པོའམ་དཀར་པོ་བཞད་པའི་དྲི་ཞིམ་ལྡན་པའི་སྔོ་ཚལ་ཞིག་གོ །
ལྡུམ་ར་པ,སྐྱེད་ཚལ་གསོ་སྐྱོང་བྱེད་པའི་མིའོ། །
ལྡུམ་སྒོང༌,སྔོ་ལྡུམ་གྱི་འབྲས་བུ་ཁ་དོག་ལི་དམར་ནང་ཤ་འཐུག་ཅིང་ཁོང་དུ་ས་བོན་སེར་པོ་ཆུང་ངུ་ཡོད་པ། རྗེན་པའམ་བཙོས་ཏེ་བཟའ་བར་རུང་བའི་སྔོ་ལྡུམ་ཞིག་སྟེ། ཡུལ་སྐད་དུ་ལྡུམ་སྒོང་ཞེས་བྱའོ། །
ལྡུམ་སྒོང༌,ལྡུམ་སྒོང་གི་འགྲེལ་བར་ལྟོས།
ལྡུམ་སྒོང་ཁུ་བ,ལྡུམ་སྒོང་བཙིར་བའམ་དཀྲུག་པའི་ཁུ་བ་ལས་བཟོས་པའི་བཏུང་བའོ། །
ལྡེ་མིག,སྒོ་ལྕགས་འབྱེད་བྱེད་ཀྱི་ལྡེ་མིག་གོ །
ལྡེབ་ཐོར,ཤོག་མགོ་གཅིག་ཏུ་མ་བཙེམ་པར་སོ་སོར་ཕྲལ་ཆོག་པར་བྱས་པའི་དཔེ་དེབ་ཀྱི་ལྡེབ་མའོ། །
ལྡེབ་ཐོར,གླེགས་བམ་མམ་དཔེ་དེབ་ཏུ་བཙུད་མེད་པའམ་གཏན་ཁེལ་བྱས་མེད་པའི་ཤོག་ལྡེབ་ཐོར་བུའོ། །
ལྡེབས,ཁང་པ་སོགས་ཀྱི་གྱང་ངོ༌། །
ལྡེབས་གཉིས་འཕྲུལ་གཤོལ,ཐོང་ལྕགས་གཉིས་ཅན་གྱི་འཕྲུལ་གཤོལ་ཞིག་གོ །
ལྡོག་གཏུག,གྱོད་གཏུག་གཅིག་གི་ནང་དུ། གཏུག་བྱས་ཕྱིར་གཏུག་པ་པོ་གཏུག་པ་ལ་ལྡོག་གཏུག་ཅེས་བྱ་སྟེ། དངོས་གཏུག་གི་ཟླས་ཕྱེས་པའོ། །
ལྡོག་པའི་ནུས་པ། ལྡོག་ནུས,༡ ཡུལ་གྱི་དངོས་པོ་ལས་བྱེད་པའི་དངོས་པོ་ལ་ལྡོག་སྟེ་ཐོན་པའི་ནུས་པ་དང༌། ༢ བྱ་བ་གང་རུང་གི་མཇུག་འབྲས་ལོག་པར་འབྱུང་བའི་བྱེད་ལས་སོ། །
ལྡོག་ཕྱོགས་ནུས་འབྲས,ལྡོག་ཕྱོགས་དང་ངན་ཕྱོགས་སུ་ཐོན་པའི་ནུས་པ་དང་འབྲས་བུའོ། །
ལྡོག་འགྲོས,ཉི་མའི་ཁྱིམ་རྒྱུད་ཀྱི་གཟའ་སྐར་རྣམས་ཤར་ནས་ནུབ་ཏུ་ལྡོག་སྟེ་རྒྱུ་བར་སྣང་བའི་འགྲོས་སོ། །
ལྡོག་འཕར,ལྡེམ་རྩིབས་སོགས་མར་མནན་པའི་སྟོབས་ཀྱིས་ཕྱིར་ལྡོག་སྟེ་ཤེད་ཀྱིས་འཕར་བའོ། །
ལྡོག་འཕྲོ,མེ་ལོང་སོགས་ལ་བརྟེན་ནས་འོད་ཕྱིར་ལྡོག་སྟེ་འཕྲོ་བའོ། །
ལྡོག་འཕྲོ། རྐྱེན་འགྱུར,༡ འོད་ཟེར་དང་སྒྲ་རླབས་རྣམས་བརྒྱུད་རྫས་ཤིག་ནས་བརྒྱུད་རྫས་གཞན་ཞིག་དང་འཕྲད་པ་ན། དང་པོ་འབྱུང་སའི་བརྒྱུད་རྫས་སྟེང་དུ་ཕྱིར་ལྡོག་སྟེ་འགྲོ་བའི་སྣང་ཚུལ་དང༌། ༢ སྐྱེ་བཅས་ཕུང་པོ་རྣམས་ལ་དབང་རྩ་བརྒྱུད་ནས་བྱུང་བའི་འགྱུར་ལྡོག་སྟེ། དཔེར་ན། འོད་ཕོག་པའི་དྲག་ཞན་ལ་ལྟོས་ནས་མིག་གི་རྒྱལ་མོའི་ཆེ་ཆུང་འགྱུར་བ་དང༌། ཟས་སྐྱུར་བོ་སོགས་ཀྱི་དབང་གིས་ཁ་ནང་དུ་མཆིལ་མ་འཁྱིལ་བ་ལྟ་བུའོ། །
ལྡོག་འཕྲོའི་ཟུར,ལྡོག་འཕྲོའི་འོད་དང་གདན་ཐིག་བར་གྱི་ཟུར་ཚད་དོ། །
ལྡོག་འབྲས,དངོས་པོ་གང་ཞིག་གི་ནུས་པ་ལས་ཕྱིར་ལྡོག་སྟེ་བྱུང་བའི་འབྲས་བུའོ། །
ལྡོག་འཚོང༌,༡ ཞིང་གྲོང་ནས་ཉོ་སྡུད་བྱས་འོངས་པའི་འབྲུ་རིགས་སླར་ཞིང་གྲོང་དུ་འཚོང་བར་བྱེད་པ་དང༌། ༢ རྒྱལ་ཁབ་དང་ས་ཁུལ་ག་གེ་མོ་ནས་མ་བཅོས་རྒྱུ་ཆ་དང་ལྷུ་ལག་ནང་འདྲེན་བྱས་ནས་ཐོན་རྫས་བཟོས་རྗེས་སླར་དེ་དག་ལ་འཚོང་བར་བྱེད་པའོ། །
ལྡོག་འོད,ཕྱིར་ལྡོག་སྟེ་འཕྲོས་པའི་འོད་དོ། །
ལྡོག་རྩིས་དུས་ཚོད,གྲངས་ཀ་ལྡོག་སྟེ་བརྩིས་པའི་དུས་ཚོད་དོ། །
ལྡོག་ལམ,ཕྱིར་ལོག་ནས་འགྲོ་བའི་ལམ་དང༌། གློག་གི་རྒྱུན་རྣམས་སླར་ལྡོག་སྟེ་གློག་ཁུངས་ཀྱི་ཕྱོགས་སུ་རྒྱུ་བའི་ལམ་མོ། །
ལྡོག་ལོ། ཉིན་ལོ,ལོ་སྔ་མའི་དཔྱིད་ཉིན་མཚན་མཉམ་པ་ནས་ཕྱི་མའི་དེའི་བར་ཏེ། ཡུན་ཚད་ལ་ཉིན་ཞག༣༦༥ དང་ཆུ་ཚོད༥ དང་སྐར་མ་༤༨ སྐར་ཆ ༤༦ ཡོད་ཅིང༌། འདི་ལ་ཉི་མའི་ལོ་ཞེས་ཀྱང་བྱའོ། །
ལྡོག་སྐྱེས། རྐང་ཚུགས,ཕྲུ་གུའི་རྐང་པ་སྔོན་ལ་ཐོན་ནས་སྐྱེས་པའོ། །
ལྡོག་སྒྲུབ,ལྡོག་ཕྱོགས་ཀྱི་འདོད་ཚུལ་བཏོན་པའམ་ལྡོག་ཕྱོགས་ཀྱི་བྱེད་སྒོ་ལག་བསྟར་བྱེད་པའོ། །
ལྡོག་སྣེ,མོ་སྣེ་ཞེས་པ་དང་འདྲའོ། །
ལྡོག་སྣེའི་འཕྲོ་ཐིག,གློག་སྣེ་གཉིས་ཅན་གྱི་སྟོང་རྐྱང་གི་སྦུ་གུའི་ནང་དུ་གློག་ཤེད་འཕེལ་བར་གྱུར་པ་ན་ལྡོག་སྣེ་ནས་དྲང་སྣེ་རུ་གློག་རྡུལ་གྱི་རྒྱུན་མགྱོགས་འགྲོས་སུ་རྒྱུ་བ་ལྡོག་སྣེའི་འཕྲོ་ཐིག་ཅེས་བྱ་སྟེ། སྤྱིར་བཏང་དྲང་ཐིག་ཏུ་འཕྲོ་ཞིང་སྡུད་ཤུགས་དང་འཕྲད་ཚེ་ཕྱོགས་གཞན་དུ་འཕྲོ་བར་བྱེད་དོ། །
ལྤགས་བཅོས་བྱུག་རྫས,སྐྱི་ལྤགས་གསོ་བྱེད་ཀྱི་བྱུག་རྫས་ཤིག་གོ །
ལྤགས་རྗེ་རྩི,ལྤགས་ནད་ཅན་གྱི་ངོ་གདོང་གི་ལྤགས་པ་རྗེ་བར་བྱེད་པའི་བྱུག་རྫས་ཤིག་གོ །
ལྤགས་སོས་ཆུ,གདོང་ལྤགས་ལ་རླན་འབེབས་བྱེད་ཀྱི་བྱུག་ཆུ་ཞིག་གོ །
ལྤགས་སྡུད་ཆུ,གདོང་གི་བ་སྤུའི་བུ་ག་ཕྱིར་འབུར་ཏེ་བད་ཐོར་བྱུང་བ་ཕྱིར་ནང་དུ་སྡུད་ནུས་པའི་གདོང་ལ་བྱུག་རྒྱུའི་སྨན་ཆུ་ཞིག་གོ །
ལྦ་གཅོད,རྒྱ་མཚོར་སྐྱེས་པའི་ཚོད་མ་ལྗང་ནག་ནང་དུ་གྲུབ་ཆ་མང་དུ་ཡོད་པ་ཞིག་གོ །
ལྦ་གཅོད་སྙི་སྦྲང༌,ལྦ་གཅོད་ཀྱིས་བཟོས་པའི་ཀ་ར་སྙི་མོའི་རིགས་ཤིག་གོ །
ལྦ་ཚྭ,ལྦ་བ་འགོག་པར་ནུས་པའི་རྫས་ཅན་གྱི་ཚྭའོ། །
ལྦུ་ཆང༌། སྦི་རག,གྲོ་ནས་སོགས་ཀྱིས་བསྙལ་ཞིང་བཟི་ཤུགས་མི་ཆེ་བའི་ལྦུ་བ་ལྡན་པའི་ཆང་རིགས་ཤིག་གོ །
ལྦུ་ཆང་ཤེལ་དམ,ལྦུ་ཆང་བླུག་སྣོད་ཀྱི་ཤེལ་དམ་མོ། །
ལྦུ་རྩི,སྐྲ་ཚུགས་མི་འགྱུར་བར་གནས་ཤིང་སྐྲ་ལ་སྲུང་སྐྱོབ་ཀྱང་ནུས་པའི་ལྦུ་བའི་བྱུག་རྩི་ཞིག་གོ །
ལྦུ་ལུས,ཆུ་ནང་གི་ལྦུ་བ་ལྟ་བུ་རྟག་བརྟན་དང་སྙིང་པོ་མེད་པའི་མི་ལུས་སོ། །
ལྦུ་སིབ་ཁུ་ནག,ལྦུ་བ་སིབ་སིབ་ཏུ་འཕྱུར་བའི་བཏུང་བ་མདོག་ནག་པོ་ཅན་ཞིག་སྟེ། དབྱིན་ཡིག་གི(Pepsi Cola) ཞེས་པའི་སྒྲ་ཡི་ཆ་ལས་བསྒྱུར་ཅིང་བཏགས་པའོ། །
ལྦུ་སོབ་དཔལ་འབྱོར,ཁྲོམ་རའི་དཔལ་འབྱོར་གྱི་ཁེ་སྤོགས་གཉེར་བའི་སླད་དུ་དངུལ་རྩིས་དཔང་འཛིན་དང་ཁང་པ་སོགས་ཀྱི་རིན་གོང་དྲག་ཏུ་འཕར་ནས་དོན་དངོས་ཀྱི་རིན་ཐང་དང་ཡ་བྲལ་དུ་སོང་སྟེ་ཕྱི་ཚུལ་གྱི་རྣམ་པ་འབྱོར་ཕྱུག་ལྟར་སྣང་བ་ཙམ་ལས་དོན་གྱིས་ལྦུ་སོབ་ལྟ་བུ་སྙིང་བོས་དབེན་པ་སྟེ། ཐོག་མར་རིན་གོང་འཕར་བ་ན་མི་རྣམས་ཀྱིས་ད་དུང་འཕར་བར་འགྱུར་རོ་བསམས་ཏེ་ཉོ་མཁན་གསར་པ་མང་དུ་འབྱུང་ཞིང༌། ཉོ་མཁན་ཚོས་མ་འོངས་པར་རིན་གོང་ལྷག་པར་འཕར་བའི་ཁེ་སྐྱེད་ལ་དམིགས་པ་ལས་མ་རྩའི་རིན་ཐང་དངོས་ཀྱི་ཁེ་ལ་མི་སེམས་པ་སྟེ། སྣང་ཚུལ་འདི་སྤྱི་ཚོགས་ཡོངས་སུ་ཁྱབ་ན་ལྦུ་སོབ་དཔལ་འབྱོར་དུ་གྱུར་ནས་རྒྱལ་དམངས་དཔལ་འབྱོར་གྱི་འབོར་གྲངས་གསོག་གསོབ་ཏུ་འགྱུར་བ་དང་སྤྱི་ཚོགས་སུ་དབུལ་ཕྱུག་གི་བར་ཁྱད་ཤིན་ཏུ་ཆེ་བར་འགྱུར་བ་སོགས་ཀྱི་སྐྱོན་འབྱུང་ངོ༌། །
ལྦུ་སོབ་བར་གཅོད་རྒྱུ་ཆ,སྒྲ་དང་གློག་སོགས་བར་དུ་བཅད་དེ་འགོག་པར་བྱེད་པའི་ལྦུ་སོབ་ཀྱི་རྒྱུ་ཆ་ཞིག་གོ །
ལྦུ་སྦྲང༌། འགྱིག་བྱེ་རིལ,རོ་མངར་ཞིང་སྐྱུར་ལ་ཁ་ནང་གཙང་བར་བྱེད་པའི་སྦྲང་རིལ་ཞིག་སྟེ། བལྡད་ན་ལྦུ་བའི་རྣམ་པ་འབྱུང་བ་ཞིག་གོ །
ལྭ་རིང༌། གོས་རིང༌,སྟེང་དུ་གྱོན་བྱའི་ནུབ་ལུགས་ཀྱི་ལྭ་བ་རིང་པོ་ཞིག་གོ །
ལྭ་ཤམ། གོས་ཤམ,སྟོད་གོས་དང་སྨད་ཤམ་སྦྲེལ་ནས་ཡོད་པའི་བུད་མེད་ཀྱི་གྱོན་གོས་ཤིག་གོ །
ལྷ་ཆེམས་གསར་མ,ཡེ་ཤུའི་ཆོས་ལུགས་ཀྱི་ལྷ་ཆེམས་སུ་གྲགས་པའི་གཞུང་ལུགས་ཀྱི་ཆ་ཤས་ཤིག་གོ །
ལྷ་ཆེམས་རྙིང་མ,ཡེ་ཤུའི་ཆོས་ལུགས་ཀྱི་ལྷ་གཞུང་ཞེས་པའི་ཆ་ཤས་ཤིག་གོ །
ལྷ་ཆེམས། ཡེ་ཤུའི་ཆོས་གཞུང༌,འདིར་ལྷ་ཆེམས་གསར་རྙིང་གཉིས་ལས་གྲུབ་པའི་ཡེ་ཤུའི་ཆོས་ལུགས་ཀྱི་བསྟན་བཅོས་སོ། །
ལྷ་འབྲུམ,གཉན་རིམས་འབྲུམ་པ་ལ་དཀར་ནག་གཉིས་ཡོད་པ་ལས་དཀར་པོ་ སྟེ་ནད་གཞི་ཅུང་ཡང་ཞིང་སྲོག་ཉེན་ཆུང་བའོ། །
ལྷག་པ,ཉི་མའི་ཁྱིམ་རྒྱུད་ཀྱི་གཟའ་ཞིག་སྟེ། ཉི་མ་དང་བར་ཐག་ཆེས་ཉེ་ཞིང་དེའི་སྐོར་འགྲོས་ཀྱི་ཚད་ཉིན་ཞག ༨༨ དང༌། འཁོར་འགྲོས་ཀྱི་ཚད་ཉིན་ཞག ༥༨ ལྷག་གོ །
ལྷག་རིམ,སྤྱིར་བཏང་གི་རིམ་པ་ལས་ལྷག་པར་བརྒལ་པའི་རིམ་པའོ། །
ལྷག་རིམ་ཁྲོམ་ར། ལྷག་ཁྲོམ། སྒོ་རྩིས་ཚོང་ཁང༌,གཞི་ཁྱོན་ཆེ་ཞིང་ཚོང་རྫས་སྣ་འདུས་སིལ་ཚོང་བྱེད་པའི་ཚོང་ར་སྟེ། ཚོང་ཁང་དུ་ཡོད་པའི་དངོས་པོ་རྣམས་རང་གིས་གང་འདོད་ལྟར་བདམས་ནས་བླངས་རྗེས་འབུད་སྒོ་ནས་རིན་གོང་རྩིས་སྤྲོད་བྱེད་པའི་ཚོང་ཁང་ངོ༌། །
ལྷག་རིམ་གློག་འདྲེན,ལྕགས་རིགས་དང་རྫས་འགྱུར་འདྲེས་རྫས་ཁག་ཅིག་དྲོད་ཚད་དང་སྡུད་ཁྱམས་ཀྱི་གྲངས་ཚད་ངེས་ཅན་ཞིག་ལས་ཉུང་བ་ན་གློག་འགོག་གི་ཚད་དང༌། ཁབ་ལེན་ཀྱི་ཚོར་ཤུགས་ཐོལ་གྱིས་མེད་པར་འགྱུར་བའོ། །
ལྷག་རིམ་མྱུར་འགྲོས་གཞུང་ལམ,སྤྱིར་བཏང་གི་རིམ་པ་ལས་ལྷག་པའི་མྱུར་འགྲོས་གཞུང་ལམ་མོ། །
ལྷག་རིམ་རྒྱལ་ཆེན,ཆེས་ཆེ་བའི་སྟོབས་ཤུགས་དང་ཤུགས་རྐྱེན་ཅན་གྱི་རྒྱལ་ཁབ་སྟེ། སྒོས་སུ་རྒྱལ་སྤྱིའི་སྤྱི་ཚོགས་ཀྱི་ཁྲོད་དུ་རང་གི་མནའ་འབྲེལ་རྒྱལ་ཁབ་བམ་ཟུར་གཏོགས་རྒྱལ་ཁབ་ལ་ཁ་ལོ་སྒྱུར་ནུས་པའི་རྒྱལ་ཁབ་བོ། །
ལྷག་སྲབ,སྲབ་མོ་ལས་ཀྱང་ལྷག་པར་སྲབ་པའི་རིགས་སུ་གཏོགས་པའི་དངོས་པོ་རྣམས་སོ། །
ལྷང་གྱོད,ཉེས་མེད་ལ་ལྷང་འགེལ་ལམ་བསྙོན་འཛུགས་བྱས་པའི་གྱོད་གཞིའོ། །
ལྷད་སྒྲ། ཙག་སྒྲ,མི་དང་སྲོག་ཆགས་ཀྱི་སྙིང་དང་གློ་ལ་ནད་བྱུང་བའམ་འཕྲུལ་འཁོར་ལ་ཆག་སྐྱོན་བྱུང་བ་སོགས་ལས་བྱུང་བའི་རྣལ་མའམ་རྒྱུན་ལྡན་མ་ཡིན་པའི་སྒྲའོ། །
ལྷན་པ,གོས་སོགས་ཀྱི་རལ་པ་འཆོས་བྱེད་དང་རྡོལ་པའི་བུ་ག་དང་འགེབ་བྱེད་ཀྱི་ལྷན་པའོ། །
ལྷན་འཛོམས་དུས་ཆེན,རྒྱ་ནག་གི་ལུགས་ཀྱི་ཟླ་བརྒྱད་པའི་ཚེས་བཅོ་ལྔའི་དུས་ཆེན་ཞིག་གོ །
ལྷན་སྐྱེས་ལུས་སྐྱོན། དམུས་སླེ,སྐྱེས་པའི་དུས་ནས་ལྷན་སྐྱེས་སུ་ཡོད་པའི་ལུས་སྐྱོན་ནོ། །
ལྷན་སྐྱེས་སྙིང་ནད,མའི་མངལ་ནས་སྐྱེས་དུས་ནས་ཡོད་པའི་སྙིང་ནད་དོ། །
ལྷམ་གཟེར,ཀོ་ལྷམ་གྱི་མཐིལ་གཟེར་བྱེད་ཀྱི་ལྕགས་འཛེར་རོ།
ལྷམ་ཕྱིས,ལྷམ་གྱི་རྡུལ་དྲེག་སོགས་ཕྱི་བྱེད་ཀྱི་ཕག་ཟེ་ཞིག་གོ །
ལྷམ་ཚངས,དྲོད་སྲུང་དང་འཛེར་འགོག་སོགས་ཀྱི་ཆེད་དུ་ཀོ་བའམ་རས་སོགས་ཀྱིས་བཟོས་པའི་ལྷམ་མཐིལ་འཚང་བྱེད་ཀྱི་གདན་ནོ། །
ལྷམ་ཡུ་རིང༌,རྒྱུ་ཀོ་བ་སོགས་ལས་བཟོས་པའི་ལྷམ་ཡུ་བ་རིང་པོ་ཅན་ཞིག་སྟེ། འཇུར་རྟ་ཡུ་རིང་ཞེས་ཀྱང་ཟེར་རོ། །
ལྷམ་རྟིང་ཙོག,རྟིང་པ་མཐོ་བའི་བུད་མེད་ཀྱི་ཀོ་ལྷམ་ཞིག་གོ །
ལྷམ་རྩི,འཇུར་རྩི་སྟེ་ཀོ་ལྷམ་ཉར་སྲུང་གི་ནུས་པ་ཡོད་པའི་སྣུམ་རྩི་ཞིག་གོ །
ལྷས་བསྐོར་རྩྭ་འདེབས,འཚེར་སར་ར་བ་བསྐོར་ནས་རྩྭ་འདེབས་པའི་འབྲོག་ཁུལ་འཛུགས་སྐྲུན་གྱི་བྱ་བ་ཞིག་གོ །
ལྷིང་འཇགས,སྤྱི་ཚོགས་ལྷིང་འཇགས་ཀྱི་སྒྲིགས་ལམ་མོ།།
ལྷུ་གཏོར,རྩིས་འཕྲུལ་སོགས་ཀྱི་སྒྲིག་འཇོག་གམ་ལྷུ་སྒྲིག་བྱས་ཟིན་པའི་སྙི་ཆས་དང་སྲ་ཆས་རྣམས་ཕྱིར་ལེན་པའམ་དེ་དག་ལྷུ་གཏོར་བའོ། །
ལྷུ་ཆས,གློག་རྡུལ་ལམ་གློག་ལས་འཕྲུལ་ཆས་ཀྱི་སྟེང་དུ་ཁེར་རྐྱང་གིས་ཚོད་འཛིན་རྗེ་སྒྱུར་གྱི་ནུས་པ་འབྱུང་བའི་ལྷུ་ལག་འཕྲུལ་ཆས་ཏེ། ལྷུ་ཚན་ཆུང་བ་དུ་མ་ལས་གྲུབ་པའོ། །
ལྷུ་ཚན,ལྷུ་ལག་དུ་མ་ལས་གྲུབ་པའི་འཕྲུལ་ཚན་ནོ། །
ལྷུ་ཚན,འཕྲུལ་ཆས་ཚད་འཁོར་སོགས་འགྲུབ་བྱེད་ཀྱི་ཆ་ཤས་སུ་གྱུར་པའི་ལྷུ་ལག་གི་ཚན་པ་ཞིག་སྟེ། ལྷུ་ལག་ཆུང་ངུ་འགའ་ཞིག་ལས་གྲུབ་པ་ཞིག་གོ །
ལྷུ་ཚིགས,འབུ་དམར་སོགས་སྲོག་ཆགས་དག་གི་ལུས་འགྲུབ་བྱེད་ཀྱི་ལྷུ་ཚིགས་སོ། །
ལྷུ་ལག,འཕྲུལ་འཁོར་གྱི་བསྒྲིག་ཆས་སུ་རུང་བའི་ཡོ་བྱད་ཆེ་གྲས་ཀྱི་ནང་གི་རྐྱང་བའི་ལྷུ་ལག་གི་རིགས་སོ། །
ལྷུ་ལུས་སྲོག་ཆགས,སྒལ་མེད་སྲོག་ཆགས་ཁྲོད་ཀྱི་རིགས་ཆེ་ཤོས་ལུས་ཕུང་ཧྲིལ་པོ་ལྷུ་ཚིགས་དུ་མ་ལས་གྲུབ་ཅིང༌། སྤྱིར་བཏང་དུ་མགོ་དང་ཁོག་སྟོད་ལྟོ་བ་སྟེ་ཆ་གསུམ་ལས་གྲུབ་ཅིང༌། ཕྱི་ངོས་སུ་ཤུན་སྐོགས་སྲ་ཙམ་དང་སུག་པ་ཆ་མའམ་ལྷུ་ཚིགས་དང་ལྡན་པ་གྲོག་མ་དང་སྡིག་སྲིན་སོགས་ལྟ་བུའོ། །
ལྷུ་སྒྲིག,འཕྲུལ་ཆས་ཀྱི་ལྷུ་ལག་དང་རྩིས་འཕྲུལ་གྱི་སྲ་ཆས་དག་དཀྱུས་གཅིག་ཏུ་སྒྲིག་པའོ། །
ལྷུག་བརྗོད,རྗོད་བྱེད་ཀྱི་རྣམ་པ་ལ་ལྟོས་པའི་སྒོ་ནས་རང་ཉིད་ཀྱི་ཤེས་ཚོར་དང་བསམ་འཆར་སོགས་ལྷུག་པར་བརྗོད་པའོ། །
ལྷོ་ཀུབ,ཡ་གླིང་གི་ལྷོ་ཕྱོགས་ནས་ཐོན་པའི་སྡོང་བུ་འཁྲིལ་སྐྱེས་ཟུར་ལྔ་པ་ལོ་མ་སྒོར་མོའམ་སྙིང་དབྱིབས་མེ་ཏོག་སེར་པོ་འབྲས་བུ་ཟླུམ་ལེབ་ཆེ་བ་བཟའ་བར་བྱ་བའི་ཚལ་གྱི་རིགས་སུ་ཤྀག་གོ །
ལྷོ་སྣེ,སའི་གོ་ལའི་སྲོག་ཤིང་གི་ལྷོ་སྣེ་སྟེ། གོ་ལའི་ལྷོ་ཕྱེད་ཀྱི་སྣེའོ། །
ལྷོ་སྣེའི་མུ་ཁྱུད,སའི་གོ་ལའི་ལྷོ་ཕྱོགས་ཀྱི་འཕྲེད་ཐིག་ཏུའུ ༦༦ དང་ཆ་ཤས ༣༤ པ་སྟེ་ལྷོའི་དྲོ་ཁུལ་དང་གྲང་ཁུལ་དབྱེ་མཚམས་གྱི་ཐིག་གོ །
ལྷོ་སྨྱུག,ལྗོན་པའི་རིགས་སྨྱུག་མའི་ལོ་མ་ཤལ་རིས་ཅན་སྡོང་བུ་ཤིན་ཏུ་རིང་ལ་མཁྲེགས་པ་བཟོ་སྐྲུན་དང་ཡོ་བྱད་ཀྱི་རྒྱུ་ཆར་བཟང་བ་ཞིག་གོ །
ལྷོད་འཇགས,༡ སེམས་ཁམས་ལྷོད་ཅིང་བརྟན་པར་གནས་པ་དང༌། ༢ ལྷོད་ཆགས་སུ་འཇུག་པའོ། །
ལྷོད་རྒྱུགས,རྒྱུགས་སྤྲོད་མཁན་གྱིས་རྒྱུགས་སྤྲོད་པའི་སྐབས་སུ་འབྲེལ་ཡོད་དཔྱད་ཡིག་ལྟ་ཀློག་བྱེད་ཆོག་པའི་རྒྱུགས་ལེན་སྟངས་ལྷོད་པོ་ཞིག་གོ །
ལྷོའི་ལྡོག་ཐིག,སའི་གོ་ལའི་དམར་ལམ་ནས་ལྷོ་རུ་ཏུའུ ༢༣ དང་ཆ་ཤས ༢༦ མཚམས་ཀྱི་འཕྲེད་ཐིག་སྟེ། ཉི་མ་ལྷོ་རུ་བགྲོད་ཚེ་འཕྲེད་ཐིག་དེའི་ནང་རོལ་ནི་ཉི་འོད་ཐད་ཀར་འཕྲོ་བའི་གནས་ཡིན་ཞིང་ཐིག་དེའི་སྟེང་ནས་ཉི་མ་ཕྱིར་ལྡོག་མགོ་རྩོམ་པའོ། །
ཤ་ཁབ,སྨན་ཁབ་རྒྱག་བྱེད་ཀྱི་ཆ་བྱད་ལ་བརྟེན་ནས་ལུས་ཀྱི་གྲུམས་ཤའི་ནང་དུ་གཤེར་བའི་སྨན་རྫས་གཏོང་བའི་ཐབས་སོ། །
ཤ་བ་ནོག་ལྡན,འོ་འཐུང་སྲོག་ཆགས་ཤ་བའི་རིགས་ལུས་བོངས་ཆེ་ཞིང་ཟེ་བ་མཐོ་བ་མཇུག་མ་ཐུང་བ་ཕོའི་རིགས་བོག་རྭ་ལེབ་མོར་རྒྱས་པ་རྐྱལ་མཁས་ཤིང་ཁྱུ་སྡོད་ལ་མི་དགའ་བ་ཞིག་གོ །
ཤ་བ་བཞི་འདྲ,འོ་འཐུང་སྲོག་ཆགས་ཤ་བའི་རིགས་སྤུ་མདོག་རག་སྨུག་ཅན་ཞིག་སྟེ། རྭ་ཅོ་ཤ་བ་དང་འདྲ་བ། མགོ་བོ་རྟ་དང་འདྲ་བ། ལུས་བོང་བུ་འདྲ་བ། རྨིག་པ་གླང་དང་འདྲ་བས་བཞི་འདྲ་ཞེས་བྱའོ། །
ཤ་བ་སེར་ཆེན། ཤྭ་སེར,འོ་འཐུང་སྲོག་ཆགས་ཀྱི་རིགས། སུག་བཞི་རིང་ལ་མཇུག་མ་ཐུང་བ། རྨིག་པ་ཁ་དབྲག མདུན་སོ་མེད་པ། སྤུ་མདོག་ཁམ་སེར་དབོ་རྒྱུད་སྐྱ་བ། སྤྱིར་བཏང་ཕོའི་རིགས་ལ་བོག་རྭ་རྭ་ལག་ཅན་ནང་དུ་ལྷ་སོབ་ཀྱི་ཁྲོད་དུ་དབྱར་དུས་སུ་ཁྲག་རྒྱས་ཤིང་དགུན་དུས་སུ་དེཉིད་རིམ་བཞིན་རུས་པའི་རྣམ་པར་འགྱུར་འགྲོ་བ་ཞིག་གོ །
ཤ་བ,འོ་འཐུང་སྲོག་ཆགས་ཀྱི་རིགས་ཤིག་སྟེ། སུག་བཞི་རིང་ལ་མཇུག་མ་ཐུང་བ། རྨིག་པ་ཁ་དབྲག་མདུན་གྱི་ཡ་སོ་མེད་པ། སྤྱིར་བཏང་ཕོའི་རིགས་ལ་ནང་དུ་ལྷ་བ་སོབ་མོ་ཡོད་པའི་ཁྲག་རྭ་ཡལ་ག་ཅན་དབྱར་དུས་སུ་ཁྲག་རྒྱས་ཤིང་དགུན་ཁར་རུས་པའི་རང་བཞིན་ཅན་དུ་འགྱུར་བ་ལོ་རེར་བརྗེ་བ། སྤུ་མདོག་རག་ནག་ལ་སེར་ཤས་ཐོན་པ། འགའ་ཞིག་ལ་ཐིག་ལེ་བཀྲ་བ་སོགས་རིགས་མང་ངོ༌། །
ཤ་བཀྲ,ཕལ་ཆེར་པགས་པའི་མདོག་རྒྱུ་ནག་པོ་ཉམས་པ་ལས་བྱུང་བ། པགས་ངོས་གང་རུང་དུ་ཆེ་ཆུང་མ་ངེས་པའི་དཀར་ཐིག་བཀྲ་བ། ཟ་འཕྲུག་སོགས་མི་བདེ་བའི་ཟུག་རྔུ་ཅི་ཡང་མེད་པའི་པགས་ནད་རིགས་ཤིག་གོ །
ཤ་བཀྲའི་ནད,ལུས་ལ་མདོག་རྒྱུ་ཉུང་བར་གྱུར་པ་ལས་སྐྲ་དང་བ་སྤུ་དང་པགས་མདོག་དཀར་ཞིང་མིག་གིས་གཟི་འོད་ལ་བལྟ་བར་མི་བཟོད་པའི་ལྷན་སྐྱེས་ཀྱི་ནད་རིགས་ཤིག་གོ །
ཤ་བཟོས་རིགས,ཤ་ལས་བཟོས་པའི་ཟས་རིགས་སོ། །
ཤ་བསྲེགས,༡ ཤ་ལྷེབ་ལ་བྲོ་རྫས་བྱུགས་ནས་བསྲེགས་ཏེ་ཚོས་པར་བྱེད་པ་དང༌། ༢ བསྲེགས་ཏེ་ཚོས་པར་བྱས་པའི་ཤ་ལྷེབ་བོ། །
ཤ་མ,མངལ་གྱི་ནང་ངོས་དང་སྦྲུམ་བུའི་བར་ན་གནས་པའི་དབྱིབས་སྒོར་ཞིང་ལེབ་པའི་ཕུང་གྲུབ་ཅིག་ཡིན་ཏེ། ལྟེ་ཐག་གིས་དེ་དང་སྦྲུམ་བུ་གཉིས་གཅིག་ཏུ་སྦྲེལ་ནས་ཡོད་པས་སྦྲུམ་བུ་དང་མའི་ལུས་བར་གྱི་སྦྲེལ་བྱེད་གཙོ་བོར་གྱུར་པའི་དངོས་པོ་ཞིག་གོ །
ཤ་མོག། ཤ་ཕོ་ལོག,ཤ་ཡིས་ནང་སྙིང་བྱས་པའི་ཕོ་ལོག་གོ །
ཤ་ཚིལ་འདྲེས་མ,ཚིལ་དང་ཤ་སྣག་མ་འདྲེས་པར་ཆགས་ཡོད་པའི་ཕག་ཤའོ། །
ཤ་ཚེབ,བཤལ་བཙོས་སམ་སྐྱ་གདུ་བྱས་པའི་ཤ་ལ་འཛེར་ནས་ཟ་བྱེད་ཀྱི་ལག་ཆ་ཞིག་གོ །
ཤ་ཚོད། དམར་ཚོད,ཤ་གཙོ་བོར་བྱས་པའི་ཚོད་རིགས་ཀྱི་སྤྱི་མིང་ངོ༌། །
ཤ་ཚོན་པོ། ཚོ་ཤ,ཚིལ་མང་པོ་ཅན་གྱི་ཤའོ། །
ཤ་ཚྭ་བརྔོས,ཚིལ་མེད་པའམ་ཉུང་བའི་ཕག་ཤ་ལེབ་མོ་དང་སྒོག་པ་མཉམ་བརྔོས་བྱས་པ་ཚྭའི་བྲོ་བ་ཅུང་ཆེ་བའི་བརྔོས་ཚོད་ཅིག་གོ །
ཤ་ཞིབ,ཤ་གཙབ་སྟེ་ཞིབ་མོར་བཏག་པའི་མོག་མོག་གི་ནང་སྙིང་སོགས་སོ། །
ཤ་ཟན་སྲོག་ཆགས,རྒྱུན་དུ་ཤ་ཁྲག་གི་ཟས་ཀྱིས་འཚོ་བའི་སྲོག་ཆགས་ཀྱི་རིགས་སོ། །
ཤ་ཟས། དམར་ཟས,ཤའི་རིགས་ཀྱིས་ཁ་ཟས་སོ། །
ཤ་ཟུངས,ཤ་འཛིན་བྱེད་ཀྱི་ཀྱོ་བ་ཞིག་གོ །
ཤ་འཁུར། ཤ་བག་ལེབ,གྲོ་རྗེན་གྱི་བར་དུ་ཤ་རྩབ་བཅུག་ནས་ལེབ་མོར་བཟོས་ཏེ་སྣུམ་ནང་དུ་བསྲེགས་པའི་བག་ལེབ་ཤིག་གོ །
ཤ་འཐག་འཕྲུལ,ཤ་ཞིབ་མོར་འཐག་བྱེད་ཀྱི་འཕྲུལ་ཆས་སོ། །
ཤ་འབྱར། རྔུལ་ལེན,ནང་དུ་གྱོན་པར་བྱ་བའི་གོས་དང༌། རྐྱང་བར་ཡང་གྱོན་དུ་རུང་བའི་ནུབ་ལུགས་སྟོད་གོས་ཀྱི་རིགས་ཤིག་གོ །
ཤ་འཛིན,ཐབ་ཟངས་ནང་ནས་ཤ་ལེན་བྱེད་ཀྱི་ཀྱོ་བའོ། །
ཤ་རིགས,ཤའི་རིགས་རྣམས་སོ།།
ཤ་རྒོད། གྲུམས་ཤ,མི་དང་དུད་འགྲོའི་ཕུང་པོའི་རྩ་བའི་འགྲུབ་བྱེད་ཅིག་སྟེ། ཕལ་ཆེར་ཤ་གནད་ཀྱི་རྒྱུས་ཕུང་ཐགས་བྲན་པའི་ཚུལ་དུ་གནས་ཤིང་རྐྱོང་སྐུམ་གྱི་ནུས་པ་ལྡན་པ་དང༌། ཕུང་པོའི་འགུལ་བསྐྱོད་དང་ཕོ་བའི་འཇུ་བྱེད་དང་དབུགས་ཀྱི་འབྱིན་རྔུབ་སོགས་སྐྱེ་ཁམས་སྒུལ་ཤུགས་ཀྱི་འབྱུང་ཁུངས་ཡིན་ལ། དབྱེ་ན་སྙོམས་འདྲེད་གྲུམས་ཤ་དང་འཕྲེད་རིས་གྲུམས་ཤ་དང་སྙིང་གི་གྲུམས་ཤ་སྟེ་ཁག་གསུམ་ཡོད་དོ། །
ཤ་རྡོག,རྡོག་པོར་གཏུབ་པའི་ཤའོ། །
ཤ་རྫུན། ཤ་འདྲ,སྲན་མ་སོགས་ཀྱིས་བཟོས་པའི་རྣམ་པ་དང་བྲོ་བ་ཤ་དང་ཅུང་ཟད་འདྲ་བའི་ཟས་རིགས་ཤིག་གོ །
ཤ་རློན། ཤ་རྗེན,མ་བཙོས་པའི་ཤ་རློན་པའོ། །
ཤ་ལྕུག། ཤ་གཤར,ཕྲ་ཞིང་རིང་པོར་གཤར་པའི་ཤ་ལྕུག་གོ །
ཤ་ལྷེབ,ལེབ་མོར་གཏུབ་པའི་ཤའོ། །
ཤ་སོ་མ། ཤ་གསར་བ,སྲོག་ཆགས་ཀྱི་རིགས་བཤས་ནས་ཡུན་རིང་མ་སོང་པའི་ཤ་གསར་བའོ། །
ཤ་སྣག,རུས་པ་དང་རྒྱུས་པ་བཏོན་ཟིན་པའི་ཤ་རྐྱང་ངོ༌། །
ཤ་སྦྲང༌། སྦྲང་ནག,ཐོད་པར་ཚོགས་མིག་ཆ་གཅིག་ཅན་གྱི་སྦྲང་བུའི་རིགས་ཤིག་སྟེ། དེ་ལ་ནང་གསེས་ཀྱི་དབྱེ་བ་མང་ངོ༌། །
ཤ་ཧྲུག། ཤ་ཏི་ག,གྲུ་བཞི་ཆུང་ངུར་གཏུབ་པའི་ཤའོ། །
ཤག་དཀྱུས་མ,མགྲོན་ཁང་ནང་གི་མལ་ཤག་གི་རིམ་པ་དཀྱུས་མའོ།།
ཤང་དྲིལ,སྔོ་ལྡུམ་ཞིག་སྟེ། སྡོང་བུ་ཕྲ་ལྡེམ་ཕྱི་ལ་ཐལ་སྐྱ་ལྟ་བུ་ཆགས་པ་དྲི་ཞིམ་ལ་མེ་ཏོག་དྲིལ་བུའི་དབྱིབས་ཅན་དུ་མ་ཁ་ཐུར་དུ་བསྟན་ནས་སྐྱེས་པ། ཁ་དོག་དཀར་སེར་སྨུག་པོ་སོགས་སུ་ཡོད་དོ། །
ཤན་གཅོད,བསམ་གཞིགས་ཞིབ་མོ་བྱས་ནས་གནད་དོན་ཐག་གཅོད་བྱེད་པའམ་ཡིན་མིན་ཤན་ཐག་གཅོད་པའོ། །
ཤན་འབྱེད,དྲང་བདེན་གཟུར་གནས་ཀྱིས་ཤན་འབྱེད་བྱེད་པའོ། །
ཤམ་ཕེན་ཆང༌,ཧྥ་རེན་སིའི་ཤམ་ཕེན་ཞིང་ཆེན་ནས་དར་བའི་རྒུན་འབྲུམ་དཀར་པོས་བཟོས་པའི་ཆང་འདྲེས་པའི་བཏུང་བ་ཞིག་གོ །
ཤར་དག་ཆོས,ཡེ་ཤུའི་ཆོས་ལུགས་ཀྱི་ནང་གསེས་ཤིག་གོ །
ཤལ་བ། སྤར་མོ,རྩྭ་སོགས་ཚུར་འབྲད་བྱེད་ཀྱི་ལག་ཆ་སོ་མང་པོ་ཅན་ཞིག་གོ །
ཤས་གྲངས,སྡེ་ཚན་གཅིག་ཆ་མཉམ་པའི་དུམ་བུ་འགའ་རུ་བགོས་པའི་ནང་གི་ཆ་གཅིག་གམ་ཆ་དུ་མའི་གྲངས་ཏེ། བགོད་ཐབས་ཀྱི་རྣམ་པ་ཞིག་ཡིན་ལ། དཔེར་ན།༢༥ལྔ་ཆའི་གཉིས་དང༌། ༢༣༧གཉིས་དང་བདུན་ཆའི་གསུམ་ཟེར་བ་ལྟ་བུའོ། །
ཤི་བ། ཉམས་པ,ཡན་ལག་དང་ཉིང་ལག་སོགས་ཀྱི་གནས་གང་རུང་ལ་རླུང་ཁྲག་གི་རྒྱུ་བ་འགགས་ནས་ཉམས་པའོ། །
ཤིང་ཀུན,ཤིང་ཆེན་གྱི་རིགས་ཏེ། ལོ་མའི་དབྱིབས་མི་འདྲ་བའི་དབང་གིས་རིགས་གསུམ་དུ་དབྱེ་བ། སྡོང་བུ་ཁོག་སྟོང༌། ཡལ་ག་གདུགས་རྩིབས་ལྟར་གྱེས་ཤིང་མེ་ཏོག་སེར་པོ་འབྲས་བུར་བཅས་ཤིང་སྒོག་དྲི་མནམ་པ་ཞིག་གོ །
ཤིང་གཅལ,ཁང་མཐིལ་དང་གར་སྟེགས་སོགས་སུ་སྙོམས་པར་བསྒྲིགས་པའི་ཤིང་ལེབ་བོ། །
ཤིང་གདུང༌,ཤིང་ལས་བྱས་པའི་ཁང་པའི་གདུང་མའོ། །
ཤིང་གནས,ཤིང་ལ་གནས་བཅས་ནས་འཚོ་བའི་སྲོག་ཆགས་དག་གི་མིང་ངོ༌། །
ཤིང་གྲུ,ཤིང་ལས་བཟོས་པའི་གྲུའོ། །
ཤིང་གླིང་ལྕེ་གཅིག་མ,སྦུག་རོལ་ཤིག་སྟེ་མཆུ་དང་སྦུ་གུ་དང་སྦུབས་ཁོག་དང་སྒྲ་དུང་བཅས་བཞི་ལས་གྲུབ་ཅིང་འབུད་མཆུ་ལ་ལྕེ་ལེབ་མོ་སྐྱ་གཅིག་ཅན་གྱི་རོལ་ཆས་ཤིག་གོ །
ཤིང་ངང་ལག། ངང་སྡེར,ཤིང་ཆེན་གྱི་རིགས་ཏེ། སྡོང་པོ་ཤིན་ཏུ་རིང་བ་སྨི ༤༠ ཙམ་དུ་སླེབས་པ༌། ལོ་མ་ཆེ་བ་དབྱིབས་ངང་བའི་སྡེར་མོ་འདྲ་བ། མེ་ཏོག་ལྗང་སེར་འཆར་བ། འཛམ་གླིང་ན་རྩིས་ཆེ་བའི་ཤིང་གི་གྲས་སུ་བགྲང་བ་ཞིག་གོ །
ཤིང་རྟ་འཁོར་ལོ,རྟ་གླང་སོགས་ཀྱིས་འདྲེན་པའི་ཤིང་རྟ་འཁོར་ལོ་ཅན་ནོ། །
ཤིང་རྟ་འཁོར་ལོ། ཤིང་རྟ,རྟས་འདྲུད་པའི་ཤིང་རྟ་འཁོར་ལོའོ། །
ཤིང་ལྷམ,ཞབས་མཐིལ་ཤིང་ལས་བྱས་པའི་འདྲུད་ལྷམ་ཞིག་གོ །
ཤིང་སོབ,ཤིང་བེ་ལོའི་རིགས་སོགས་ལས་བྱུང་བའི་ཤིང་ཤུན་སྙི་ཞིང་སོབ་པ་དག་ལ་བཟོ་སྣོན་བྱས་ཏེ་བྱུང་བའི་ངོ་བོ་སོབ་ནེམ་ཡང་པ་ཆུ་སྒྲ་གློག་སྒྲ་སོགས་འགོག་པའམ་བར་དུ་གཅོད་པའི་ནུས་པ་ཅན་ཞིག་གོ །
ཤིང་སྐྱེད་དུས་ཆེན,ལྗོན་ཤིང་འཛུགས་སྐྲུན་བྱེད་པའི་དུས་ཆེན་ཏེ་རྒྱལ་ཁབ་སོ་སོའི་གཏན་འཁེལ་གྱི་ཉི་མ་མི་འདྲའོ། །
ཤིང་སྦལ,ཆུ་ཤིང་སོགས་ལ་འཁྲི་བའི་སྦལ་བའི་རིགས་དབྱིབས་ཅུང་ཆུང་བ་ལུས་མདོག་ཁོར་ཡུག་དང་བསྟུན་ནས་འགྱུར་བ་ཤིང་སྡོང་ལ་འཛེག་མཁས་པ་ཞིག་གོ །
ཤིས་དངུལ,གཉེན་སྒྲིག་སོགས་བཀྲ་ཤིས་པའི་རྟགས་དང་རྟེན་འབྲེལ་གྱི་སྟོན་མོར་བྱིན་པའི་དངུལ་ལོ། །
ཤིས་རྟེན,ལུས་རྩལ་འགྲན་ཚོགས་སོགས་གཞི་རྒྱ་ཆེ་བའི་མཛད་སྒོའི་སྐབས་སུ་བཀྲ་ཤིས་མཚོན་པར་བྱེད་པའི་ཆེད་དུ་བཟོས་པའི་གསོབ་དང་རྟགས་མ་སོགས་སོ། །
ཤུག་དམར,ཤིང་ཆེན་གྱི་རིགས་ཏེ། ཤིང་མདོག་དམར་ནག་མཁྲེགས་ལ་རིགས་མཐུན་ཚོགས་ནས་ནགས་ཚོམ་དུ་སྐྱེ་ལ། འདི་ལ་ཤིང་སྡོང་ཤིན་ཏུ་ཆེ་བའི་རིང་ཚད་ལ་སྨི ༥༨ དང་མཐའ་འཁོར་རམ་མུ་ཁྱུད་ཀྱི་རིང་ཚད་ལ་སྨི ༦．༥ ཙམ་སྐྱེས་ནས་ད་ལྟའི་བར་མི་ལོ ༣༠༠༠ ལྷག་ཕྱིན་པ་ལྷའི་སྡོང་པོར་གྲགས་པ་ཞིག་ཐའེ་ཝན་དུ་ཡོད་པར་གྲགས་སོ། །
ཤུག་པ,ཤིང་སྡོང་ཆེ་གྲས་རུལ་དཀའ་བ་ལོ་མ་མེར་བསྲེགས་ཚེ་དྲི་ཞིམ་འབྱུང་བ་ཞིག་གོ །
ཤུགས་ཚད,༡ ཤེད་ཤུགས་ཆེ་ཆུང་གི་ཚད་དང༌། ༢ རོལ་མོའི་གདངས་ཀྱི་མཐོ་དམའ། ༣ ཤེས་བྱའི་གཏིང་ཚད་དོ། །
ཤུགས་འཁོར,འཕྲུལ་འཁོར་སོགས་ཀྱི་འཁོར་མདའི་སྟེང་དུ་སྤྲད་ཡོད་པའི་ཤུགས་འདེད་འཁོར་ལོ་དང༌། རྐང་འཁོར་གྱི་རྒྱབ་འཁོར་སྲོག་མདའི་སྟེང་དུ་སྤྲད་ཡོད་པའི་སོ་འཁོར་རོ། །
ཤུགས་འཕེལ,ཤུགས་འཕེལ་ནོར་བུ་ཞེས་པའི་ཟོང་རྟགས་ཤིག་མིང་སྟེ། ཟོང་རྟགས་དེ་ལྡན་གྱི་བཏུང་བ་ལའང་བཏགས་ནས་འཇུག་གོ །
ཤུགས་རིག,དངོས་ཁམས་རིག་པའི་ཡན་ལག་ཅིག་སྟེ་དངོས་པོའི་འཕྲུལ་འཁོར་འགུལ་བསྐྱོད་ཀྱི་ཆོས་ཉིད་དང་བཀོལ་སྤྱོད་ལ་ཞིབ་འཇུག་བྱེད་པའོ། །
ཤུགས་རྐྱེན་ཐེབས,གཞན་གྱི་བསམ་སྤྱོད་ལ་ནུས་པ་ཐེབས་པའོ། །
ཤུགས་རྐྱེན,གཞན་གྱི་བསམ་སྤྱོད་ལ་རློབ་པར་བྱེད་པའི་ནུས་པའོ།
ཤུགས་སྦྲེལ,རླངས་འཁོར་སྟེང་གི་གདུང་མ་སོགས་སྡོམ་བྱེད་ཀྱི་ལག་ཆ་ཞིག་གོ །
ཤུགས་སློང་རུ་ཁག,ལུས་རྩལ་འགྲན་བསྡུར་མཁན་ལ་སྐད་འབོད་ཀྱིས་ངར་ཤུགས་སློང་མཁན་གྱི་རུ་ཁག་གོ །
ཤུད་གྲི,ལྷམ་གི་མཐིལ་དུ་སྤྲད་པའི་ཆབ་རོམ་ཐོག་ནས་ཤུད་བྱེད་ཀྱི་གྲི་དངོ་དྲང་ལ་ཕྲ་བ་ཅན་ཞིག་གོ །
ཤིང་ཆེན། ཤིང་སྡོང༌,ལྗོན་པ་མཐོ་ལ་ཆེ་བ་སྡོང་པོ་དང་ཡལ་གའི་ཁྱད་པར་ཤིན་ཏུ་གསལ་བའི་རིགས་ཀྱི་སྤྱི་མིང་སྟེ། ཤུག་པ་དང་ཐང་ཤིང་ལྟ་བུའོ། །
ཤིང་ཉ,ཤིང་ལས་བཟོས་ཤིང་དབྱིབས་ཉ་དང་འདྲ་བའི་ཁོང་སྟོང་པ། སྔོན་ཆད་རྒྱ་ནག་གི་གྲྭ་བཙུན་རྣམས་ཀྱིས་ཆོས་གསུང་སྐབས་བརྡུང་རྒྱུ་ཞིག་ཡིན་ཡང་ད་ལྟ་གླུ་གར་སོགས་ལ་བཀོལ་བའི་རོལ་ཆས་ཀྱང་བྱེད་དོ། །
ཤིང་དཀྲོལ,རིང་ཐུང་མི་འདྲ་བའི་ཤིང་གི་བྱང་བུ་དུ་མ་དབྱངས་ཀྱི་གོ་རིམ་ལྟར་བསྟར་བ་ལས་གྲུབ་པའི་རོལ་ཆས་ཤིག་གོ །
ཤིང་ནགས། ལྗོན་ཚལ,ལྗོན་པ་སྟུག་པོར་སྐྱེས་པའི་ཚལ་ཆུང་ངུའོ། །
ཤིང་པད་མ,ཤིང་རིགས་མེ་ཏོག་དཀར་པོ་དང་དམར་པོ། སྨུག་པོ་བཅས་འཆར་བ་མདངས་བཀྲག་ཅིང་མཛེས་པ་ཞིག་གོ །
ཤིང་པར་རི་མོ,ཤིང་བརྐོས་པར་ཤིང་གིས་པར་བཏབ་པའི་རི་མོའོ། །
ཤིང་ཕག,ཤིང་བཞོག་ནས་གྲུ་བཞིར་བཟོས་པའི་རྩིགས་པ་རྩིག་བྱེད་ཀྱི་ཕ་གུ་ཞིག་གོ །
ཤིང་ཕྱེའི་ཤིང་ལེབ,ཤིང་ཕྱེའམ་ཤིང་བཞོགས་བཟོ་སྣོན་བྱས་ཏེ་བཟོས་པའི་ཤིང་ལེབ་ཀྱི་རིགས་ཤིག་གོ །
ཤིང་ཕྲན,སྐྱེ་བོངས་མི་མཐོ་ཞིང་སྡོང་རྐང་ཕྲ་ལ་ཚོམ་བུ་ཚོམ་བུར་སྐྱེ་བའི་ཤིང་རིགས་སོ། །
ཤིང་བརྙན,ཤིང་གིས་བཟོས་པའི་མི་སོགས་ཀྱི་གཟུགས་བརྙན་ནོ། །
ཤིང་བལ་ཉལ་ཁེབས,ཤིང་བལ་བར་ཚངས་ཅན་གྱི་ཉལ་ཁེབས་སོ། །
ཤིང་བལ་སྟོད་གོས,ཤིང་བལ་བར་ཚངས་ཅན་གྱི་སྟོད་ཐུང་ངོ༌། །
ཤིང་བལ། རས་བལ,རས་འཐག་པའི་རྒྱུ་བྱེད་པའི་ཤིང་ལས་བྱུང་བའི་བལ་ལོ། །
ཤིང་བལ། རས་འབྲས,ཤིང་ཕྲན་ནམ་ཤིང་མ་ལྡུམ་གྱི་རིགས་གཞུང་རྟ་རགས་ལ་ཡན་ལག་ཉུང་བ་ལོ་མ་ཉག་ཅན་རྩེ་ལྔ་པ་མེ་ཏོག་འདབ་མ་ལྔ་པ་སེར་པོ་འཆར་བ་གང་བུ་སྙུང་པོ་ཁ་གས་པ་ལས་བལ་འཇམ་དཀར་པོ་ཐོན་པ་རས་བལ་དུ་འབོད་པ་དེ་ཡིན་ལ། འདི་ལྕམ་པའི་རིགས་ཤིག་ཏུ་ངོས་འཛིན་པ་ཡོད་ཅིང༌། འགའ་ཞིག་འབུ་བལ་དང་སྲིན་བལ་སོགས་སུ་འབོད་པ་ནི་དར་ཟབ་ཀྱི་རྒྱུ་དང་ནོར་བ་ཡིན་པར་བཤད་དོ། །
ཤིང་མངར,རོ་མངར་བའི་རྩྭ་ལྡུམ།རྩ་བ་རིང་པོ་བཟའ་ཆོག་ལ་སྨན་དུའང་བཀོལ་ཆོག་པ་ཞིག་གོ །
ཤིང་མྱུག་ར་བ། མྱུག་ར,ཤིང་སྡོང་གི་མྱུ་གུ་བསྐྱེད་གསོ་བྱ་སའི་མྱུག་ཞིང་ངམ་ར་བའོ། །
ཤིང་ཚ,ཤིང་ཆེན་གྱི་རིགས། ལོ་མ་འཇོང་རིང་རྩ་རིས་གསུམ་པ། མེ་ཏོག་དཀར་པོ་ཆུང་ངུ༌། ཤིང་རྒྱུ་སྲ་བ་ཞིག་ཡིན་ལ། དེའི་སྡོང་ཤུན་རོ་ཚ་ལ་མངར་བ་སྤོད་རྫས་དང་སྨན་དུའང་སྦྱོར་བར་བྱ་བ་ཞིག་གོ །
ཤིང་རིགས,སྐྱེ་དངོས་རིག་པའི་སྐབས་ཀྱི་རྩི་ཤིང་རིགས་ཀྱི་ཡ་གྱལ་ཏེ་གཙོ་བོར་སྡོང་བུ་ཤིང་གི་ངོ་བོ་ཅན་ནོ། །
ཤིང་རྐང༌,རྐང་ཤིང་རྩེད་མོ་འཁྲབ་བྱེད་ཀྱི་ཤིང་རྐང་ངོ༌། །
ཤིང་རྐོ་གྲི,ཤིང་ལེབ་ངོས་སུ་རི་མོ་སྣ་ཚོགས་རྐོ་བྱེད་ཀྱི་རྩེ་མོ་རྣོ་བའི་གྲིའུ་ཞིག་གོ །
ཤིང་རྒྱུས,ས་བོན་རྩི་ཤིང་རིགས་ཀྱི་ནང་ཁོང་ན་དཀྱུས་སུ་བསྲིངས་པའི་ཕྲ་ཕུང་སྐྱེ་སྟོབས་བདོ་བའི་རྒྱུས་ཀྱི་རིགས་ཤིག་གོ །
ཤིང་རྟ་མོ,མཆུ་རིང་ཞིང་སྡེར་མོ་རྣོ་བ། རྟག་པར་ཤིང་སྡོང་ལ་བུ་ག་བྲུས་ནས་འབུ་འབྱིན་ཅིང་ཟ་བའི་འདབ་ཆགས་ཀྱི་རིགས་ཤིག་གོ །
ཤུད་པང༌,པང་ལེབ་ཀྱི་འོག་ཏུ་འཁོར་ལོ་ཆུང་ངུ་སྤྲད་ནས་འཁོར་ཞིང་ཤུད་པར་བྱེད་པའི་ལུས་རྩལ་ཡོ་བྱད་ཅིག་གོ །
ཤུད་པང༌,གངས་ཤུད་བྱེད་ཚེ་རྐང་པ་བརྟེན་སའི་པང་ལེབ་ཅིག་གོ །
ཤུད་འཁོར,ཤུད་འཁོར་དང་ཐག་པ་ལ་བརྟེན་ནས་དངོས་རྫས་ལྕི་མོ་འདེགས་བྱེད་ཀྱི་བསྒྲིག་ཆས་ཤྀག་གོ །
ཤུད་འདེད་ལྟེབས་སྒོ,འདེད་ཅིང་ལྟེབ་ཆོག་པའི་སྒོའོ། །
ཤུད་སྐས,བྱིས་པ་རྣམས་ཐུར་དུ་ཤུད་ནས་རྩེད་མོ་རྩེ་ས་ཞིག་གོ །
ཤུན་ལྗང་ལྷོ་ཀུབ,ཤུན་པ་ལྗང་ཁུ་ཅན་གྱི་ལྷོ་ཀུབ་བོ། །
ཤུན་ལྗང་ལྷོ་ཀུབ,ཤུན་པ་ལྗང་ཁུ་ཅན་གྱི་ལྷོ་ཀུབ་བོ། །
ཤུལ་གནས,གཏོར་བརླག་ཐེབས་ནས་དུས་ཡུན་རིང་པོ་ཕྱིན་པའི་བཟོ་བསྐྲུན་དངོས་པོའི་ཤུལ་གནས་སོ། །
ཤེ་སྦྱོར་འགོག་རྐྱེན,ནད་སོགས་དབང་པོ་ལས་སུ་མི་རུང་བའི་རྒྱུ་རྐྱེན་ནོ། །
ཤེད་བརྟན་གློག་ཁུངས,གློག་རྒྱུན་གྱི་ཤེད་ཆེ་ཆུང་བརྟན་འཇགས་སུ་གནས་པར་བྱེད་པའི་ནུས་པ་དང་ལྡན་པའི་གློག་གི་འབྱུང་ཁུངས་སམ་གློག་སྐུད་འཛུད་སའོ། །
ཤེད་མཐོའི་གློག། མཐོ་གློག,བཟོ་ལས་ལ་མཚོན་ན་ཝལ ༣༠༠༠ ནས ༡༡༠༠༠ བར་ལ་སླེབས་པའི་གློག་རྒྱུན་དང༌། སྤྱིར་བཏང་ཝལ ༣༨༠ ཡན་ཆད་ལ་སླེབས་པའི་གློག་རྒྱུན་ནོ། །
ཤེད་འཕྲུལ,ཚ་ནུས་དང་གློག་ནུས་སོགས་འཕྲུལ་ནུས་སུ་བསྒྱུར་ཏེ་འཁོར་དུ་བཅུག་ནས་བྱ་བ་བྱེད་པ་སྟེ། དཔེར་ན། གློག་སྒུལ་འཕྲུལ་དང༌། རླངས་སྒུལ་འཕྲུལ་དང་ནང་འབར་འཕྲུལ་སོགས་ལྟ་བུའོ། །
ཤེད་འཕྲུལ་འགྲོས་ཁྲ,དུས་ཚོད་ངེས་ཅན་ཞིག་གི་ནང་དུ་ཤེད་འཕྲུལ་ཅི་ཙམ་འཁོར་པའི་ཚད་འཇལ་བའི་ཡོ་བྱད་ཅིག་གོ །
ཤེལ,རྡོ་དཀར་གོང་གི་ཕྱཻ་མ་དང་རྡོ་ཐལ་མེར་བཞུས་ནས་བཟོས་པའི་མཁྲེགས་ལ་དྭངས་ཆ་ཆེ་བའི་དངོས་རྫས་ཤིག་གོ །
ཤེལ་ཀ་ར,བུར་ཤིང་ཁུ་བ་སོགས་དཀག་ནས་སྲ་ལ་ཤེལ་ལྟར་དྭངས་པར་ཆགས་པའི་ཀ་རའོ། །
ཤེལ་ཁེབས,རྡུལ་འགོག་བྱེད་ཤེལ་གྱི་ཁེབས་གཅོད་དོ། །
ཤེལ་གྱི་དཀར་གླེགས,ཁང་པའི་སྐར་ཁུང་གི་ཤེལ་གྱི་གླེགས་བུའོ། །
ཤེལ་གྲི,ཤེལ་འདྲ་བྱེད་ཀྱི་གྲི་ཞིག་གོ །
ཤེལ་གྲུག,ཤེལ་ལས་གྲུབ་པའི་རིལ་བུའམ་གྲུ་གུའོ། །
ཤེལ་ཏོག་གཅུས་སྐེ་མ,གློག་སྒྲོན་གྱི་ཤེལ་ཏོག་སྐེ་ན་གཅུས་རིས་ཡོད་པའོ། །
ཤེལ་ཏོག་མཆར་སྐེ་མ,སྒྲོན་གདན་དུ་མཆར་ཐབས་སུ་སྤྲད་པར་བྱ་བའི་གློག་སྒྲོན་ཤེལ་ཏོག་གི་རིགས་སོ། །
ཤེལ་དབྱུག,ཤེལ་གྱི་དབྱུ་གུའམ་ཐུར་མའོ། །
ཤེལ་ཕྱིས,ལེན་ཤེལ་གྱི་ངོས་སུ་རྡུལ་སོགས་ཆགས་པ་འབྱིད་བྱེད་ཀྱི་ཤོག་བུའོ། །
ཤེལ་ཕྱིས,མིག་ཤེལ་དང་རླངས་འཁོར་གྱི་སྒོ་ཤེལ་གྱི་རྡུལ་གྱིས་འབགས་པ་འབྱིད་བྱེད་དོ། །
ཤེལ་བུམ། ཤེལ་དམ,ཤེལ་ལས་གྲུབ་པའི་བུམ་པའམ་དམ་བིའོ།།
ཤེལ་མདོང༌,ཤེལ་ལས་གྲུབ་པའི་མདོང་མོ་ལྟ་བུའི་སྣོད་དོ། །
ཤེལ་རིལ,ཤེལ་ལས་གྲུབ་པའི་རིལ་བུའོ། །
ཤེལ་ལྷེབ,འོད་རིག་དཔྱད་ཆས་སམ་མིག་ཤེལ་གྱི་ཤེལ་སྒོའོ། །
ཤེལ་ཤོག,ཁ་དོག་སྣ་ཚོགས་པའི་ཐུམ་སྒྲིལ་དང་མཛེས་རྒྱན་དུ་བཀོལ་བའི་དྭངས་ཤིང་གསལ་བ་ཤེལ་ལྟ་བུའི་ཤོག་བུ་ཞིག་སྟེ།ཤོག་འདམ་ལ་རྫས་འགྱུར་གྱིས་བཟོ་སྣོན་བྱས་ཏེ་བཟོས་པའམ་འགྱིག་ལས་བཟོས་པའོ། །
ཤེལ་སྐུད,ཤེལ་དང་སྤོས་འགྱིག་ཕྲ་མོར་བྱས་པའི་སྐུད་པའོ། །
ཤེལ་སྤྱིལ,རྒྱུ་ཆ་གཙོ་བོ་ཤེལ་ལས་བྱས་པའི་ཁང་བུའོ། །
ཤེལ་སྦུག,ཤེལ་ལས་བཟོས་པའི་སྦུ་གུའོ། །
ཤེས་ནུས་ལག་འཕྲིན,ཤེས་རིག་ལྟ་བུ་ལྡན་ཞིང་རང་བྱེད་ཀྱི་བྱ་བ་ཁྱད་པར་བ་བྱེད་ནུས་པའི་ལག་འཕྲིན་ཞིག་གོ །
ཤེས་ནུས་ལག་རྩལ,འཕྲུལ་ཆས་སོགས་ལ་ཤེས་རིག་ལྟ་བུའི་བྱེད་ལས་ངེས་ཅན་ཞིག་ལྡན་དུ་བཅུག་སྟེ། རང་བྱེད་ཀྱི་སྒོ་ནས་བྱ་བ་བྱེད་དུ་འཇུག་པའི་ལག་རྩལ་ལོ། །
ཤེས་ནོར,རིག་སྟོབས་ན་ཚོད་དེ་ན་ཚོད་ཀྱི་ལོ་གྲངས་དངོས་ཀྱིས་བགོས་ཤིང་ཐོབ་ནོར་དེ་སླར་ཡང ༡༠༠ ཐམ་པས་བསྒྱུར་བར་བྱས་ཚེ ༡༢༠ ཡན་ཆད་ཐོབ་པ་བློ་རྣོ་བ་དང ༨༠ མན་ཆད་རྟུལ་པོ་དང ༡༠༠ ཐམ་པ་འབྲིང་པོའི་ཚད་དོ། །
ཤེས་པ,དངོས་པོ་གང་རུང་གི་དོན་ཤེས་པའམ་རྟོགས་པའོ། །
ཤེས་བྱ་ཀུན་འདུས,རིག་གནས་ཀྱི་རྣམ་གྲངས་མང་པོའམ་གང་རུང་ཞིག་ཆ་ཚང་བར་བསྡུས་ཤིང་རིག་གནས་ངོ་སྤྲོད་བྱེད་པའི་ཉེར་མཁོའི་དཔེ་ཆ་སྟེ། ཚིག་མཛོད་སྒྲིག་སྟངས་ལྟར་བསྒྲིགས་ནས་འགྲེལ་བཤད་ཞིབ་ཕྲ་ཡོད་པ། དཔེར་ན། གསོ་རིག་ཤེས་བྱ་ཀུན་འདུས་དང༌། ཞིང་ལས་ཤེས་བྱ་ཀུན་འདུས་ལྟ་བུའོ། །
ཤེས་རིག་ཐོན་དབང༌,ཚན་རིག་ལག་རྩལ་དང་རིག་གནས་སྒྱུ་རྩལ་སོགས་ཀྱི་ཁྱབ་ཁོངས་ནང་དུ་གསར་གཏོད་པས་རང་གིས་གང་གསར་གཏོད་བྱས་པའི་ངལ་རྩོལ་གྲུབ་འབྲས་ལ་ཁྲིམས་ལྟར་བདག་བཟུང་བྱ་ཆོག་པའི་དབང་ཆ་ཞིག་སྟེ། དེའི་ནང་དུ་བཟོ་ལས་ཐོན་དབང་དང་བརྩམས་དངོས་ཀྱི་བདག་དབང་ཐམས་ཅད་འདུའོ། །
ཤེས་རིག་ཐོན་ལས,ཤེས་རིག་འདོན་སྤེལ་བྱེད་པའི་ཐོན་ལས་ཏེ། དཔེར་ན་སློབ་གསོའི་སྡེ་ཁག་དང་ཚན་རིག་ཞིབ་འཇུག་སྡེ་ཁག་དང་བརྡ་འཕྲིན་ཞབས་ཞུ་སྡེ་ཁག་སོགས་ལྟ་བུའོ། །
ཤེས་རིག་དཔལ་འབྱོར་གྱི་དུས་རབས,གཙོ་བོ་ཤེས་རིག་དང་ཚན་རིག་གི་ལག་རྩལ་མཐོན་པོ་ལ་བརྟེན་ནས་སྤྱི་ཚོགས་ཀྱི་དཔལ་འབྱོར་ཕན་འབྲས་ཇེ་མཐོར་གཏོང་བ་དང་དཔལ་འབྱོར་འཕེལ་རྒྱས་གོང་འཕེལ་དུ་གཏོང་བའི་དུས་རབས་སོ། །
ཤེས་རིག་དཔལ་འབྱོར,དེང་རབས་ཚན་རྩལ་རིག་གནས་རྨང་གཞི་དང༌། བརྡ་འཕྲིན་ཐོན་ལས་སྙིང་པོར་འཛིན་པའི་དཔལ་འབྱོར་གྱི་རྣམ་གྲངས་ཤིག་གོ །
ཤེས་རིག་རྙིང་འགྱུར,ཚན་རིག་ལག་རྩལ་གསར་པ་དར་བ་དང་སྤྱི་ཚོགས་འཕེལ་འགྲོས་ཀྱི་འགྱུར་ལྡོག་གི་དབང་གིས་སྔོན་བསླབས་པའི་ཤེས་བྱ་རྣམས་རྙིང་བར་གྱུར་ནས་གོ་མི་ཆོད་པར་གྱུར་པའོ། །
ཤེས་རིག་ལོ་རྒྱུས,མིའི་རིགས་སམ་ཡུལ་གྲུ་གང་རུང་ཞིག་ལ་ཡི་གེ་དང་རིག་གནས་དར་ཚུན་ཆད་ཀྱི་ལོ་རྒྱུས་སོ། །
ཤེས་རིག,སྤྱི་ཚོགས་གོང་དུ་འཕེལ་བའི་ལོ་རྒྱུས་ནང་དུ་མིའི་རིགས་ཀྱིས་གསར་བསྐྲུན་བྱས་པའི་རྒྱུ་ནོར་ལོངས་སྤྱོད་དང་བསམ་པའི་ལོངས་སྤྱོད་མཐའ་དག་གོ །
ཤེས་ལྡན་ཁག,སྐྱེ་དངོས་ཀྱི་དབྱེ་རིམ་ཞིག་སྟེ། རིམ་པ་ཆེས་མཐོ་བའི་འོ་འཐུང་སྲོག་ཆགས་ཀྱི་རིགས། ཀླད་ཆེན་ཅུང་རྒྱས་ཤིང་ངོ་གདོང་ཐུང་བ། སྒྲོག་རུས་ལེགས་པར་འཚར་བ། རྐང་ལག་གི་སོར་མོ་གྲངས་ལྔ་རུ་ཡོད་པས་དངོས་རྫས་འཛིན་བདེ་བ་སོགས་ཀྱི་ཁྱད་ཆོས་དང་ལྡན་པ་སྟེ། སྤྲེལ་དང་སྤྲའི་རིགས་ལྟ་བུའོ། །
ཤེས་ལྡན་ཁྲོམ་ར,ཤེས་ལྡན་མི་སྣ་མཁོ་བ་དང་འདོན་པའི་ཕྱོགས་གཉིས་ཀས་ཕན་ཚུན་ལ་ངལ་རྩོལ་ཞབས་ཞུའི་འབྲེལ་བ་འཛུགས་པའི་གནས་སོ། །
ཤེས་ལྡན་འཚར་ལོངས,ཤེས་ལྡན་མི་སྣའི་ཤེས་རྒྱུད་སྨིན་པས་སྤྱོད་ཡོན་གཉིས་ཆར་ནས་ཡར་རྒྱས་ངང་འཚར་ལོངས་སུ་འགྲོ་བའོ། །
ཤེས་ལྡན,ཀུན་སྤྱོད་དང་ཡོན་ཏན་གཉིས་ཀ་ལྡན་པའམ་དམིགས་བསལ་གྱི་ལག་རྩལ་དང་ཤེས་ཡོན་ལྡན་པའི་མིའོ། །
ཤེས་སྒུག,གློག་བརྙན་དང་ཟློས་གར་དང་སྒྲུང་གཏམ་སོགས་ལ་ལྟ་བའི་ཚེ། ལྟ་བ་པོས་ཟློས་གར་དེའི་བརྗོད་བྱའི་འཕེལ་རིམ་དང་མི་སྣའི་བདེ་སྡུག་ལ་སླད་ནས་དཔོག་པར་དཀའ་བའི་གནས་ཚུལ་གསར་བ་ཅི་དང་ཅི་འབྱུང་རྒྱུ་ཡིན་པ་ཤེས་འདོད་ཀྱི་རེ་སྒུག་ཆེན་པོ་དང་བཅས་པའི་སེམས་ཁམས་ཤིག་གོ །
ཤོ་རྒྱལ། རྒྱལ་པོ,༡ ཤོའི་ནང་གི་རྒྱལ་པོ་མཚོན་བྱེད་ཀྱི་བྱང་བུུ་དང༌། ༢ སྟོབས་ཤུགས་ཆེན་པོ་དང་ལྡན་པའི་ཐབས་ཤེས་དང་མི་སོགས་སོ། །
ཤོག་གཙོ,དམག་དང་བཟོ་གྲྭ་སོགས་ཀྱི་དམག་ཤོག་གམ་ལས་ཤོག་གི་འགན་འཁུར་པའོ། །
ཤོག་ནོན,ཡི་གེ་དང་རི་མོ་སོགས་འབྲི་བའི་ཚེ་ཤོག་མཐའ་གནོན་བྱེད་དེ་ཟངས་དང་རྡོ་དང་ཤེལ་སོགས་ལས་བྱས་པའོ། །
ཤོག་པང༌,ཤོག་སྒམ་སོགས་བཟོ་བྱེད་ཀྱི་རྒྱུུ་ཆ་རྩིང་ལ་མཐུག་ཅིང་པང་ལེབ་ལྟ་བུའི་ཤོག་བུ་ཅུང་སྲ་མོ་ཞིག་གོ །
ཤོག་ཕོར། ཤོག་ཀོང༌,ཤོག་བུ་ལས་བཟོས་པའི་བཏུང་སྣོད་དོ། །
ཤོག་བྱ,ཤོག་བུ་སོགས་ཀྱིས་བཟོས་ཤིང་སྐུད་པ་རིང་པོའི་སྣེ་ལ་བཏགས་ནས་ནམ་མཁར་སྤུར་བའི་རྩེད་ཆས་ཤིག་གོ །
ཤོག་ཚོགས,དམག་གི་ཤོག་ཁའི་ཚོགས་འདུའོ། །
ཤོག་འདུས,དམག་གི་རུ་ཤོག་དུ་མ་ལྷན་དུ་འདུས་པའོ། །
ཤོག་འདེམ,འདེམ་ཤོག་འཕངས་ནས་འདེམ་བསྐོ་བྱེད་པའི་ཚུལ་ལོ། །
ཤོག་ལྟེབ,ཤོག་བུ་བལྟབས་ནས་སྲོག་ཆགས་དང་འཕྲུལ་ཆས་ཀྱི་གཟུགས་དབྱིབས་བཟོ་བའི་རྩེད་རིགས་སམ་ལག་རྩལ་ཞིག་གོ །
ཤོག་ཤོ,ཤོག་བུའི་ངོས་ལ་ཡི་གེ་དང་རི་མོ་སྣ་ཚོགས་བཀོད་ཡོད་པའི་རྩེད་ཆས་ཤིག་གོ །
ཤོག་ཤོ,ཤོག་བུུ་ལས་བཟོས་པའི་ཤོ་ཡི་རིགས་ཤིག་སྟེ། བསྡོམས་པས ༥༢ ཡོད་ཅིང་དེ་ལ་ཁམ་བུ་ནག་པོ་དང་ཁམ་བུ་དམར་པོ་དང་གྲུ་བཞི་དང་མེ་ཏོག་སྟེ་རིགས་བཞིར་དབྱེ་ཞིང༌། དེའི་སྟེང་དུ་རྒྱལ་པོ་དམར་ནག་གཉིས་བསྣན་པས ༥༤ ཡོད་པའོ། །
ཤོག་སྒོར,ཤོག་སྒོར་གྱི་འགྲེལ་བར་ལྟོས།
ཤོག་སྒོར,རྒྱུ་ཤོག་བུ་ལས་བཟོས་པའི་དངུལ་ལོར་རོ། །
ཤོག་སྒོར,ཤོག་བུ་ལས་བཟོས་པའི་དངུལ་ལོར་ཏེ། སྤྱིར་བཏང་དུ་རྒྱལ་ཁབ་ཀྱི་དངུལ་ཁང་ངམ་སྲིད་གཞུང་གིས་དབང་ཆ་སྤྲད་ནས་དངུལ་ཁང་གིས་འགྲེམ་སྤེལ་བྱས་པའོ། །
ཤོག་སྦག་བསྟར་མ,ཤོག་སྦག་ཆུང་ངུ་དུ་མ་ལྕག་ཚན་གྱི་རྣམ་པ་བཞིན་དུ་བསྟར་ལ་བརྒྱུས་པའི་ཤོག་སྦག་གོ །
ཤོང་སྐྱེད་གསོག་ཆས། ཤོང་གསོག,དན་གྲངས་རྩིས་སྒྲིག་མ་ལག་གི་ཁག་སོ་སོའི་བར་གྱི་དན་གྲངས་འགྲོས་ཚད་ཀྱི་བར་ཁྱད་གསབ་པའམ་ཤོང་ཚད་སྐྱེད་པའི་རྩིས་འཕྲུལ་གྱི་སྲ་ཆས་ཀྱི་བྱེ་བྲག་སྟེ། གསོག་ཆས་ཀྱི་རིགས་སོ། །
ཤོང་སྐྱེད། ལྷོད་གཏོང༌,༡ དངོས་པོ་དག་གི་བར་གྱི་འགུལ་སྐྱོད་སོགས་ཕན་ཚུན་གྱི་ཤོང་ཆ་སྐྱེད་པ་དང༌། ༢ ཤུགས་ཚད་དྲག་པོ་སོགས་ཀྱི་འགལ་བའམ་རྣམ་པ་ཇེ་ལྷོད་དུ་གཏོང་བའོ། །
ཤོན་ཡངས་ནགས་ཚལ,ཤིང་ཆེན་གྱི་རིགས། ལོ་མ་ཁ་ཞེང་ཆེ་བ་སྦྱར་པ་དང་གཡའ་ཤིང་སོགས་ལྟ་བུའི་རིགས་མང་བའི་ནགས་ཚལ་ལོ། །
ཤོན་ལྷུང་ཐང་ཤིང༌,ཤིང་སྡོང་ཆེ་བའི་རིགས་ཤིག་སྟེ། ཐང་ཤིང་གི་རིགས་དགུན་དུས་སུ་ལོ་མ་ཡོངས་སུ་ལྷུང་ཞིང་དཔྱིད་དུས་སླར་སྐྱེ་བ་ཞིག་གོ །
ཤོན་ལྷུང་རྩི་ཤིང༌,རྩི་ཤིང་གི་རིགས་ཏེ། དགུན་དུས་སུ་ལོ་མ་རྙིད་དེ་ལྷུང་ཞིང་ལོ་རྗེས་མར་སླར་ཡར་སྐྱེ་བའི་རིགས་སོ། །
ཤོན་ཤོག,ཤོན་ཁྲེང་ཡུལ་ནས་ཐོན་པར་གྲགས་པའི་པིར་རིས་དང་རྒྱ་ནག་གི་སྲོལ་རྒྱུན་རི་མོ་བྲི་སའི་ཤོག་བུ་སྤུས་གཙང་ཞིག་གོ །
ཤྭ་ཁྲ,འོ་འཐུང་སྲོག་ཆགས་ལས་རི་དྭགས་ཤྭ་བའི་རིགས་དབྱར་དུས་སུ་སྤུ་མདོག་ཁམ་དམར་ལ་ཐིག་ལེ་དཀར་པོ་མངོན་པ་ཁྲ་བོ་ལྟ་བུར་སྣང་ཞིང་དགུན་དུས་སྤུ་མདོག་སྐྱ་བོར་གྱུར་པས་ཐིག་ལེ་ཆེར་མི་མངོན་པ་ཞིག་གོ །
ཤྭ་དབྱིབས་དུད་སྤྲིན། ཤྭ་དུད,རྡུལ་ཕྲན་མཚོན་ཆ་སོགས་བཀད་ནས་དུད་སྤྲིན་མཁའ་དབྱིངས་སུ་འཕྱུར་ཚེ་ངང་ངམ་ཤུགས་ཀྱིས་རྩ་བ་ཕྲ་ལ་རྩེ་མོ་འདལ་བ་ཤྭ་མོའི་རྣམ་པ་ལྟ་བུ་ཞིག་ཆགས་པའོ། །
ཤྭ་མངར,སྔོ་ལྡུམ་ཤྭ་མོའི་རིགས་བེ་ཤིང་སོགས་སྡོང་པོ་འགའ་ཞིག་ལས་སྐྱེས་པ་ཁ་དོག་སྨུག་ནག་གས་སྲུབས་ཅན་ཡུ་བ་དཀར་པོ་བྲོ་བ་ཞིམ་མངར་ཆེ་བ་ཞིག་གོ །
ཤྭ་མོ་སྤྲེལ་མགོ,དབྱིབས་སྤྲེའུའི་མགོ་དང་འདྲ་བའི་ཤྭ་མོ་ཞིག་གོ །
ཤྭ་མོ,རྩ་བ་སའི་གཏིང་དུ་སོང་མེད་ལ་རྩེ་མོ་གདུགས་དབྱིབས་ཅན་གྱི་ཕྱི་དཀར་ལ་ནང་ངོས་སུ་འཁོར་རྩིབས་ལྟ་བུའི་སུལ་མོ་མང་པོ་ཡོད་པ་ཞིག་སྟེ། དེ་ལ་མདོག་དང་དབྱིབས་ཀྱི་སྒོ་ནས་ཁྱད་པར་མི་འདྲ་བ་དུ་མ་ཞིག་ཡོད་དོ། །
ཤྭ་སྐེ་རིང༌,འོ་འཐུང་སྲོག་ཆགས་ཀྱི་རིགས་ཏེ། སྐེ་ཤིན་ཏུ་རིང་ཞིང༌། སྐམ་གནས་སྲོག་ཆགས་ཀྱི་ནང་ནས་གཟུགས་བོངས་མཐོ་ཤོས་སུ་གྱུར་ཅིང༌། ལུས་ལ་ཤེའུ་ཐིག་བཀྲ་བ། ཕོ་མོ་གཉིས་ཀར་རྭ་ཐུང་ཡོད་པ། རྩི་ཤིང་གི་ལོ་འདབ་ཟ་བ་ཞིག་གོ །
ཤྭ་སྐྱ,ལུས་དབྱིབས་ཤ་བ་སྤྱི་དང་འདྲ་བ་ལ་གདོང་གི་འགྲམ་ཟུར་གཉིས་དང་མཆུ་ཡི་སྤུ་མདོག་དཀར་པོ་ཅན། མཐོ་སྒང་གྲང་རེག་ཆེ་སར་འཚོ་བའི་རི་དྭགས་ཤ་བའི་རིགས་ཤིག་གོ །
ས་ཁམས,འཛམ་གླིང་ངམ་ས་ཁུལ་གཅིག་གི་རི་ཆུ་དང༌། གནམ་གཤིས་སོགས་རང་བྱུང་ཁོར་ཡུག་གི་ཆགས་རྐྱེན་དང༌། འགྲིམ་འགྲུལ་དང་སྡོད་དམངས་གནས་ཡུལ་སོགས་སྤྱི་ཚོགས་དཔལ་འབྱོར་བཅས་ཀྱི་ཆ་རྐྱེན་སྤྱིའི་གནས་ཚུལ་ལོ། །
ས་ཁུལ། ཁུལ,ས་གནས་སོ་སོའི་ཁུལ་དང་ཆོལ་ཁའོ། །
ས་ཁོངས། ཁོངས,ས་ཁུལ་གྱི་ཁོངས་གཏོགས་སོ། །
ས་གདུང༌,ཁང་པའི་འོག་ན་གནས་པའི་རྨང་གདུང་ངོ༌།།
ས་གཤིན་འབགས་བསླད,བཟོ་ལས་ཀྱི་འབགས་ཆུ་དང་ཞིང་སྨན་དང་རྫས་འགྱུར་གྱི་ལུད་སོགས་དུག་ལྡན་གྱི་དངོས་པོ་རྣམས་ས་གཤིས་གཤིན་པོའི་ནང་དུ་སིམ་ཞིང་བསགས་ནས་རིམ་གྱིས་ས་གཤིས་ལད་པར་གྱུར་པ་སྟེ། དེས་ཟས་རིགས་བརྒྱུད་ནས་མི་ཕྱུགས་དག་གི་བདེ་ཐང་ལ་གནོད་པ་བྱེད་དོ། །
ས་གཤིན,ལོ་ཏོག་གདབ་པར་འཚམ་པའི་ས་གཤིས་གཤིན་པོའོ། །
ས་གཤིས་ཞན་འགྱུར,ས་བཅུད་ཉམས་ཏེ་ས་གཤིས་ཇེ་ཞན་ནམ་ཇེ་ངན་དུ་འགྱུར་བའོ། །
ས་གོ་ལའི་ཕྱེད་ནུབ་མ། གོ་ལའི་ཕྱེད་ནུབ,སའི་གོ་ལའི་ཕྱེད་ནུབ་མ་སྟེ་ནུབ་ཀྱི་གཞུང་ཐིག ༢༠ ནས་ཤར་གྱི་གཞུང་ཐིག ༡༦༠ བར་ཡིན་ལ། དེར་སྐམ་ས་གཙོ་བོ་ཨ་མེ་རི་ཁ་ལྷོ་བྱང་དང་ལྷོ་མཐའི་གླིང་གི་ཁག་གཅིག་བཅས་ཚུད་ཡོད་དོ། །
ས་ངོས,སའི་ཕྱི་ངོས་སོ། །
ས་ངོས་གཡུལ་འགྱེད,སྐམ་སའི་ཐོག་གི་དམག་འཁྲུག་གོ །
ས་ངོས་བྱེ་འགྱུར,ནམ་ཟླའི་འགྱུར་བ་དང་མིའི་བྱེད་ལས་སོགས་ཀྱི་དབང་གིས་ས་ངོས་ཀྱི་ཁོར་ཡུག་ཆེན་པོ་ཞིག་ལ་རྩི་ཤིང་དང་ལོ་ཏོག་སོགས་མི་སྐྱེ་བར་བྱེ་སའམ་ཐ་རྒོད་དུ་གྱུར་པའོ། །
ས་ངོས་བྱེ་འགྱུར,ཁོར་ཡུག་ལ་འབགས་བསླད་བྱུང་ནས་ས་གཤིན་པོ་རིམ་བཞིན་བྱེ་མར་འགྱུར་བའོ། །
ས་ཆུ་སྲུང་འཛིན,བྱེད་ཐབས་སྣ་ཚོགས་ལ་བརྟེན་ནས་སྔོ་ཁེབས་རྒྱ་སྐྱེད་དང་ས་གཤིས་ཇེ་བཟང་དུ་བཏང་ནས་ས་ཆུའི་ཐོན་ཁུངས་རྒྱུན་སྲུང་དང་རང་བྱུང་ཁོར་ཡུག་ཇེ་ལེགས་སུ་གཏོང་བའོ། །
ས་ཉོ་བ,གཞན་གྱི་ལག་ནས་ས་ཆའམ་ས་ཞིང་སོགས་ཚུར་ཉོ་བའོ། །
ས་དབུས་རྒྱ་མཚོ,ཡོ་རོབ་དང་ཨེ་ཤ་ཡ་དང་ཨ་ཧྥེ་རི་ཀ་བཅས་གླིང་ཆེན་གསུམ་གྱི་བར་ན་འཁྱིལ་བའི་གླིང་ཆེན་བར་གནས་ཀྱི་རྒྱ་མཚོ་ཞིག་ཡིན་ཏེ། ཤར་ནུབ་སྲིད་དུ་སྤྱི་ལེ ༤༠༠༠ ཡོད་ཅིང༌། ལྷོ་བྱང་ཞེང་ལ་སྤྱི་ལེ ༡༨༠༠ ཡོད་པ་དང༌། རྒྱ་ཁྱོན་ལ་སྤྱི་ལེ་གྲུ་བཞི་མ་ཁྲི་ཚོ ༢༥༠ ཙམ་ཡོད། ཆ་སྙོམས་ཀྱི་གཏིང་ཚད་ལ་སྤྱི་ཁྲུ ༡༥༤༡ དང༌། གཏིང་ཟབ་ཤོས་ལ་སྤྱི་ཁྲུ ༥༡༢༡ ཙམ་ཡོད་དོ། །
ས་དབུས་སྨྲ་བ,གནའ་བོའི་གནམ་རིག་སྨྲ་བའི་བཤད་ཚུལ་ཞིག་སྟེ། སའི་གོ་ལ་ནི་འཇིག་རྟེན་གྱི་ལྟེ་བར་བརྟན་པོར་གནས་ཤིང༌། ཉི་ཟླ་གཟའ་སྐར་སོགས་ཀྱིས་དེ་ལ་སྐོར་བ་བྱས་ནས་རྒྱུ་བཞིན་ཡོད་པར་འདོད་པའོ། །
ས་དབྱིབས་དཔྱད་ཆས,སའི་དབྱིབས་མཐོ་དམན་དང་བར་ཐག་འཇལ་བྱེད་ཀྱི་ཡོ་བྱད་རྐང་གསུམ་ཅན་ཞིག་གོ །
ས་དྲོད་གློག་ཚུགས,སའི་ནང་གི་ཚ་རླངས་ཀྱི་ནུས་པ་ལ་བརྟེན་ནས་གློག་སྐྱེད་པའི་ས་ཚུགས་སོ། །
ས་ནད། ས་སྐྱོན,ཕྱུགས་སམ་མིའི་འགོ་ནད་ཚབས་ཆེན་ཞིག་གོ །
ས་ནོར,མི་སྒེར་དང་ཚོགས་པའམ་རྒྱལ་ཁབ་ལ་བདག་དབང་ཡོད་པའི་ཞིང་ས་དང་ཁང་ས་ལྟ་བུའོ། །
ས་བཀྲ། ས་ཁྲ,སའི་གོ་ལའི་ཕྱི་ངོས་ཀྱི་སྣང་ཚུལ་དང་དངོས་པོའི་རྣམ་པ་མ་འདྲེས་པར་བཀོད་ཅིང་ཡི་གེ་དང་མཚན་མ་བཏབ་ནས་གསལ་བོར་མཚོན་པར་བྱེད་པའི་རི་མོ་ཞིག་གོ །
ས་བཞར་འཁོར,ས་ངོས་བཞར་བར་བྱེད་པའི་འཕྲུལ་འཁོར་རོ། །
ས་བོགས,ས་ཞིང་གི་བདག་དབང་ཅན་གྱིས་མི་གཞན་ལ་ས་ཞིང་བོགས་མར་བཏང་བ་ལས་ཐོབ་པའི་ཡོང་སྒོའོ། །
ས་མཐིལ,ཁོད་སྙོམས་པའི་ས་གཞིའོ། །
ས་ཚིགས,ཁྱབ་ཁོངས་ཅུང་ཟད་ཆུང་བའི་གནས་ངེས་པ་ཅན་གྱི་ས་ཁུལ་དུམ་བུ་ཞིག་གོ །
ས་ཚུགས,༡ ཆེད་དུ་བཙུགས་པའི་ལས་སྒྲུབ་ས་ཚུགས་དང༌། ༢ རྩིས་འཕྲུལ་གྱི་དྲྭ་ཚུགས་སོ། །
ས་འགུལ། ས་ཡོམ,སའི་གོ་ལའི་ཕྱི་ཤུན་གཡོ་ཞིང་འདར་བའི་སྣང་ཚུལ་ཞིག་སྟེ། སྤྱིར་བཏང་སའི་གོ་ལའི་ནང་གི་གཡོ་འགུལ་ལས་འབྱུང་ཞིང་མེ་རི་འཕྱུར་བ་དང་ས་དོང་ཆེན་པོ་རྡིབས་པ་ལས་བྱུང་བ་དང༌། སྐར་རྡོ་ཕོག་པ་དང་མི་ཐབས་ཀྱིས་འབར་རྫས་ཕོན་ཆེན་བཀད་པ་ལས་བྱུང་བ་སོགས་རྒྱུ་རྐྱེན་སྣ་ཚོགས་ཡོད་དོ། །
ས་འཇོག,ས་ཐོག་ཏུ་གཞག་རྒྱུའམ་ས་ལ་ཐུག་པའི་ཡོ་བྱད་སོགས་ཀྱི་རིགས་སོ། །
ས་འཇོག་གློག་སྒྲོན,ས་ཐོག་ཏུ་གཞག་རྒྱུའི་གློག་གི་སྒྲོན་མེའོ། །
ས་འཇོག་དྲོད་སྙོམ,ས་ལ་གཞག་རྒྱུའི་དྲོད་སྙོམ་མོ། །
ས་འདེད་འཁོར,ས་འདེད་བྱེད་ཀྱི་སྣུམ་འཁོར་ཞིག་གོ །
ས་འོག་ཁང་པ,ཐོག་ཁང་སོགས་ཀྱི་ཆེས་མར་ཞབས་ཀྱི་ཁང་པ་སྟེ་ཡོངས་རྫོགས་སམ་ཆ་ཤས་ཙམ་ས་འོག་ཏུ་ནུབ་ནས་བཟོས་ཡོད་དོ། །
ས་འོག་ཆུ,སའི་འོག་ན་བཞུར་བའི་རྒྱུག་ཆུ་སྟེ། ཕལ་ཆེ་བ་ཞིག་རྡོ་ཐལ་གྱི་བྲག་རྡོ་སོགས་ཀྱི་སྲུབས་ཀ་བརྒྱུད་ནས་བྱུང་བ་ཡིན་ནོ། །
ས་འོག་ཆུ་རྒྱུན,ས་འོག་གི་བྲག་རྡོ་དང་སའི་བར་ན་གནས་པའི་ཆུ་རྒྱུན་ནོ། །
ས་འོག་ལྕགས་ལམ། གཏིང་ལམ,མི་གྲངས་ཕོན་ཆེ་སའི་གྲོང་ཁྱེར་དག་གི་ས་འོག་ཏུ་ཡོད་པའི་བསྟར་འཁོར་བགྲོད་སའི་ལྕགས་ཀྱི་འཕལ་ལམ་མོ། །
ས་རིམ་དཀྱིལ་མ,ས་ཤུན་དང་ས་ལྟེའི་བར་གྱི་ས་རིམ་སྟེ། རྔམས་སུ་སྟོང་སྨི ༢༩༠༠ ཙམ་ཡོད་དོ། །
ས་རིམ་འོག་མ,སའི་གོ་ལའི་དཀྱིལ་སྙིང་དང་ས་ཤུན་བར་གྱི་དཀྱིལ་ནང་སྙིང་དང་ཉེ་བར་གནས་པའི་ས་རིམ་དེར་ས་རིམ་འོག་མ་ཞེས་བྱའོ། །
ས་རིམ་སྟེང་མ,སའི་གོ་ལའི་ས་ཤུན་དང་ས་རིམ་འོག་མ་གཉིས་ཀྱི་བར་ན་ཡོད་པའི་རིམ་པའོ། །
ས་རྐོ་འཁོར,ས་རྐོ་བྱེད་ཀྱི་འཕྲུལ་འཁོར་ཞིག་གོ །
ས་རྒོད,རྨོ་སློག་བྱས་མ་མྱོང་བའི་སའོ། །
ས་རྒྱུད,དམིགས་བསལ་གྱི་ངོ་བོའི་ཁྱད་པར་ལྡན་པའམ་ཁོར་ཡུག་གི་ཁྱད་པར་གྱིས་དབྱེ་བའི་ས་ཁུལ་ངེས་ཅན་ཞིག་གོ །
ས་ལྒང་གྲོང་ཚོ,ཚན་རིག་ལག་རྩལ་དར་བ་དང་འགྲིམ་འགྲུལ་དང་བརྡ་འཕྲིན་ཡར་རྒྱས་བྱུང་སྟེ་སའི་གོ་ལའི་སྟེང་དུ་ཡོད་པའི་མི་རྣམས་ཀྱི་བར་ཐག་ཇེ་ཉེར་སོང་ནས་གྲོང་ཚོ་གཅིག་དང་འདྲ་བ་ལྟར་སྣང་བས་ས་ལྒང་གྲོང་ཚོ་ཞེས་བྱའོ། །
ས་ལྒང་ཉི་མ,སྤྱི་ལོ༡༩༧༢ལོ་ནས་མགོ་བཙུགས་ཏེ་ལོ་རེའི་སྤྱི་ཟླ༤ཚེས༢༢ཉིན་འཛམ་གླིང་གི་ས་ལྒང་སྲུང་སྐྱོབ་ཉི་མར་གཏན་འཁེལ་བྱས་ཏེ་མིའི་རིགས་ཀྱི་འཚོ་གནས་ཁོར་ཡུག་སྲུང་སྐྱོབ་བྱེད་རྒྱུར་འབོད་སྐུལ་བྱས་ཡོད་པ་སྟེ། ཨ་མེ་རི་ཁའི་ཁོར་ཡུག་སྲུང་སྐྱོབ་ལས་དོན་པས་གྲོས་མགོ་བཏོན་པའོ། །
ས་ལྒང་དཔེ་དབྱིབས,སློབ་གཞི་དང་དམག་དོན་ཐད་ལ་བཀོལ་སྤྱོད་བྱ་བའི་ས་ལྒང་གི་དཔེ་དབྱིབས་ལྒང་ལི་དང་འདྲ་བ་གཞུང་རྟའི་སྟེང་ནས་བསྐོར་དུ་བཏུབ་པ་ཞིག་སྟེ། དེའི་སྟེང་དུ་རྒྱ་མཚོ་དང་སྐམ་ས་དང་གཙང་པོ་དང་འཕྲེད་ཐིག་དང་གཞུང་ཐིག་སོགས་ས་ཁམས་སྐོར་གྱི་ཤེས་བྱ་སྣ་ཚོགས་ཡོད་དོ། །
ས་ལྒང་ཧྲིལ་པོ། འཛམ་གླིང༌,འཛམ་གླིང་ཡོངས་སུ་རྫོགས་པའོ། །
ས་ལྟེ,སའི་གོ་ལའི་ནང་དཀྱིལ་གྱི་རིམ་པ་སྟེ། ཚངས་ཐིག་ཕྱེད་ཀྱི་རིང་ཚད་ལ་སྟོང་སྨི ༣༤༨༠ ཙམ་མོ། །
ས་ཤིང་བཟོ་བསྐྲུན། ཨར་ལས,ཁང་པ་དང་ལམ་དང་ཟམ་པ་དང་རྒྱ་མཚོའི་གྲུ་ཚིགས་སོགས་ཀྱི་ཨར་ལས་སྤྱིའི་མིང་ངོ༌། །
ས་ཤུན,སའི་གོ་ལའི་ཕྱི་ཤུན་ཏེ། སྐམ་སའི་ཕྱི་ཤུན་གྱི་རྔམས་སུ་སྟོང་སྨི ༣༥ ཙམ་དང་རྒྱ་མཚོའི་འོག་གི་ས་ཤུན་ལ་སྟོང་སྨི ༧ ཙམ་ཡོད་དོ། །
ས་ཤུར,བཙོག་ཆུ་དང་ཆར་ཆུ་བཞུར་སའི་ས་འོག་གི་ཤུར་ལམ་མོ། །
ས་སེར་མཐོ་སྒང༌,ལྕགས་རི་རིང་པོའི་ལྷོ་ཕྱོགས་ཏེ། ཧྲན་ཞི་དང་ཧྲཱན་ཞི་དང་ཀན་སུའུ་ཉིང་ཞ་སོགས་ཀྱི་ཁོངས་སུ་ཡོད་པའི་ས་སེར་གྱི་རྔམས་སུ་སྨི ༥༠ ནས ༡༥༠དང༌། རྒྱ་ཁྱོན་ལ་སྤྱི་ལེ་གྲུ་བཞི་མ་ཁྲི ༣༠ ལ་སླེབས་ཤིང་མཚོ་འཕགས་སྨི ༨༠༠ ནས ༢༥༠༠ བར་ན་གནས་པའི་འཛམ་གླིང་དུ་རྒྱ་ཁྱོན་དང་རྔམས་ཀ་གང་ཐད་ནས་ཆེས་ཆེ་བའི་ས་སེར་བསགས་ཁུལ་ལོ། །
ས་སྐུད,གློག་ཆས་ས་དང་འབྲེལ་བའི་འདྲེན་སྐུད་དེ། གློག་སྐུད་ཀྱི་སྣེ་ས་ནང་དུ་བཙུགས་ནས་ས་གཞིའི་ནུས་པས་གློག་རྒྱུན་བཞུར་བའི་ལམ་གྱི་གོ་འབྱེད་པར་བྱེད་པ་དང༌། འཇགས་གློག་འདུས་ནས་མེ་སྟག་མཆེད་པ་འགོག་པར་བྱེད་དོ། །
ས་སྙུག,ནག་པང་ངམ་སྒོ་སམ་ལ་ཡི་གེ་འབྲི་བྱེད་རྡོ་ཞོའི་ཐལ་བ་ལས་བྱས་པའི་སྙུ་གུའོ། །
ས་སྙོམ་འཁོར,གཞུང་ལམ་སོགས་བཟོ་སྐྲུན་གྱི་སྐབས་སུ་བཀོལ་བའི་ལམ་ངོས་སྙོམ་པར་བྱེད་པའི་སྣུམ་འཁོར་རོ། །
ས་སྤོར,སྔ་མའི་སྡོད་གནས་ལས་བྲལ་ཏེ་ས་ཆ་གཞན་ལ་སྤོར་བའོ། །
ས་སྤྲད་ཆུ་ཁུང༌། མཐིལ་ཁུང༌,ཁྲུས་ཁང་སོགས་ཀྱི་ནང་གི་ཆུ་ས་འོག་ཏུ་འགྲོ་སའི་སྦུ་གུ་ཅན་གྱི་སྟོར་ཁུང་ཞིག་གོ །
ས་སྨྱུག་སྒམ,ས་སྨྱུག་གཞུག་སའི་སྒམ་ཆུང་ངོ༌། །
ས་སྲིན་ཏ་ལ། ས་འབུ,ས་སྲིན་ཏ་ལའི་འགྲེལ་བར་ལྟོས།
ས་སྲིན་ཏ་ལ། ས་འབུ,ལྷུ་ཚིགས་སྲོག་ཆགས་ཀྱི་རིགས་ ཤིག་སྟེ། ལུས་པོ་སྙི་ཟླུམ་རིང་བ། ལྷུ་ཚིགས་མཚམས་སུ་སྤུ་སྐྱེས་པ། རྟག་པར་འདམ་གྱི་ཁྲོད་དུ་འཚོ་ཞིང༌། བྲུན་གྱིས་ས་རྒྱུ་གཤིན་པོར་བྱེད་པའི་འབུ་ཞིག་གོ །
སག་ཁེབས,འོ་འཐུང་སྲོག་ཆགས་ཁ་ཤས་དང་གོག་འགྲོས་སྲོག་ཆགས་ཀྱི་ལུས་སྐྱོབ་བྱེད་ཀྱི་རྭའམ་རུས་པའི་རྒྱུ་ཅན་གྱི་ཤུན་སྐོགས་སམ་ལྷེབ་མོ་ཁྲབ་ཀྱི་བྱང་བུ་ལྟར་བསྣོལ་ཐབས་སུ་གནས་པ་ཞིག་གོ །
སག་ལྷེབ,ཉ་དང་འོ་འཐུང་སྲོག་ཆགས་དང་གོག་འགྲོའི་སྲོག་ཆགས་འགའ་ཞིག་གི་ལུས་སྟེང་གི་སྲ་ལྷེབ་དུ་མ་དང༌། འབུ་སྦྲང་གི་གཤོག་པའམ་ལུས་སྟེང་དུ་བཀབ་པའི་སྐོགས་ལྷེབ་དང༌།  རྩི་ཤིང་གི་མྱུ་གུའི་སྐོགས་ཐུམ་མོ། །
སག་སེ་རོལ་ཆས,"བྷེལ་ཇམ་གྱི་མི་རོལ་ཆས་བཟོ་རྩལ་པ་ཨེ་དོ་ཧྥེ་སག་སེ(adolphe sax, 181­4-­18­94)­ཞེས་པས་གསར་གཏོད་བྱས་པའི་སྦུ་གུ་ཅན་གྱི་རོལ་ཆས་ཤིག་གོ །"
སག་སྐོགས,སག་ལྷེབ་དང་ཤུན་སྐོགས་ཀྱི་བསྡུས་མིང་དང༌། སག་ལྡན་དང་སྐོགས་ལྡན་ཆུ་གནས་སྲོག་ཆགས་ཀྱི་སྤྱི་མིང་ངོ༌། །
སང་ཕོད། སང་ལོ,ད་ལྟའི་ལོ་འདིའི་མཇུག་ཐོག་དེ་མ་ཐག་ཏུ་འབྱུང་བའི་ལོའོ། །
སངས་དྲག,ནད་པའི་ནད་དང་རྨ་ཁ་སོགས་ཡོངས་སུ་དྲག་པའམ་སོས་པར་གྱུར་པའོ། །
སད་བབས། བ་མོ་བཞག,སྟོན་དཔྱིད་གཉིས་ཀྱི་མཚན་མོར་དུས་ཚོད་ཐུང་ངུ་ཞིག་གི་རིང་དྲོད་ཚད་ཐིག་ལེ་མན་དུ་སླེབས་པས་ས་རླན་གྱི་ཟིལ་པ་ལ་གྲང་ངད་ཕོག་ནས་རྩི་ཤིང་སོགས་ཀྱི་སྟེང་དུ་ཁ་བ་ལྟ་བུར་ཆགས་པའོ། །
སིལ་རྔ༌། ཁྲོལ་རྔ༌,མུ་ཁྱུད་གཡེར་ཁ་དང་ཨ་ལོང་སོགས་སིལ་སྒྲ་སྒྲོག་པའི་ཡོ་བྱད་མང་པོ་བསྟར་ཅིང་ལག་པས་བརྡུང་བར་བྱ་བའི་རྔ་ཆུང་ཞིག་གོ །
སིལ་ཤ,ཤིང་ཏོག་རིགས་ཀྱི་ནང་ཤའོ། །
སིལ་ཤུན,སིལ་ཏོག་རིགས་ཀྱི་ཤུན་ལྤགས་སོ། །
སིལ་སྐམ,ཁམ་བུ་དང་མངར་ཁམ་དང་ཆང་བ་ལི་སོགས་སིལ་ཏོག་ལ་ཀ་ར་དང་སྦྲང་རྩི་སོགས་བསྲེས་ནས་བཟོས་པའི་སིལ་སྐམ་མོ། །
སིལ་སྡེར,༡ སིལ་ཏོག་གཞག་སའི་ཆེད་སྤྱོད་ཀྱི་སྡེར་མ་དང༌། ༢ ནང་དུ་སིལ་ཏོག་བཞག་ཡོད་པའི་སྡེར་མའོ། །
སུ་ལུ། འཁྱིལ་ལུ,སྐྲ་ལོ་རང་བཞིན་གྱིས་སུ་ལུའི་རྣམ་པར་འཁྱིལ་བའོ། །
སུང་བྲིས,མིང་རྒྱལ་རབས་ནས་དར་བའི་རྒྱ་ཡིག་གི་ཡིག་གཟུགས་འབྲི་ལུགས་ཤིག་གོ །
སུན་པོ,སུན་སྣང་སྐྱེ་བའོ། །
སུན་སློང༌,ཡིད་སུན་ཞིང་ཟོ་མི་བདེ་བའམ་བག་མི་ཕེབས་པར་བྱེད་པའོ། །
སུམ་ཅུ་ཏིག,སྔོ་ལྡུམ་གྱི་རིགས་ཤིག་སྟེ། ལོ་མ་ཁེམ་དབྱིབས་པད་སྤུངས་ལྟ་བུའི་དབུས་ནས་སྡོང་བུ་དམར་སྨུག་སྟོད་ཆར་ཡལ་ཕྲན་གྱེས་པ་ལ་མེ་ཏོག་སེར་པོ་འདབ་མ་ལྔ་པ་འཆར་བ་ཞིག་གོ །
སུམ་སྦྱར༌། སུམ་སྦྱར་ཤིང་ལེབ,འཕྲེད་གཞུང་བསྣོལ་ཏེ་སྦྱར་ནས་གྲུབ་པའི་ཤིང་ལེབ་ཅིག་གོ །
སུམ་སྦྲེལ་འཛིན་ལྷེ,རྣམ་པ་གཅིག་ལ་ཚར་གསུམ་གྱི་འཛིན་ལྷེ་སྟོང་པ་སྦྲེལ་མཚམས་སུ་ཐམ་ག་བརྒྱབས་ཏེ་ཨང་རིམ་བསྒྲིགས་པ་ཞིག་གོ །
སུམ་སྦྲེལ་སྐོར་དབྱུག,ལག་པ་གཉིས་ཀས་སྐོར་ཞིང་གཡུག་པར་བྱ་ཆོག་པའི་དབྱུག་དུམ་གསུམ་རྒྱུན་གཅིག་ཏུ་སྦྲེལ་ཡོད་པའི་གནའི་མཚོན་ཆ་ཞིག་གོ །
སུར་དམར,མདོག་དམར་པོ་ཅན་གྱི་སུར་པན་གྱི་རིགས་ཤིག་གོ །
སུར་པན། དམར་ཚ,སྔོ་ལྡུམ་གྱི་རིགས་ཤིག་སྟེ། ལོ་མ་སྒོང་དབྱིབས་དང་མེ་ཏོག་དཀར་པོ་དང་འབྲས་བུ་ཟླུམ་འཇོང་ངམ་སྙིང་དབྱིབས་སོགས་འབྱུང་ཞིང་དང་པོ་ཁ་དོག་ལྗང་གུ་བྱུང་ནས་རིམ་བཞིན་དམར་པོར་འགྱུར་ལ་རོ་ཤིན་ཏུ་ཚ་བ་ཟས་རིགས་ཀྱི་སྤོད་རྫས་སུ་བྱེད་པ་ཞིག་གོ །
སུར་འདག,སུར་པན་དང་རྒྱ་སྲན་སོགས་ལས་བཟོས་པའི་བྲོ་རྫས་སུ་བྱ་བའི་འདག་གུའོ། །
སུར་སྔོན,དབྱིབས་ཨ་མྲ་འབྲ་གོ་དང་མཚུངས་ཞིང་རོ་ཅུང་མངར་ལ་ཁ་ཧ་ཅང་མི་ཚ་བའི་སུར་པན་ཞིག་གོ །
སུར་སྔོན,སུར་སྔོན་གྱི་འགྲེལ་བར་ལྟོས།
སུར་སྔོན,དབྱིབས་ཨ་མྲ་འབྲ་གོ་དང་མཚུངས་ཞིང་རོ་ཅུང་མངར་ལ་ཁ་ཧ་ཅང་མི་ཚ་བའི་སུར་པན་ཞིག་གོ །
སུར་སྣུམ,སུར་པན་སྣུམ་ནང་དུ་བསྲེགས་པའི་སྣུམ་སྟེ། ཟས་ཀྱི་བྲོ་བ་འདོན་བྱེད་ཅིག་གོ །
སུལ་མོག,ཆུ་ཚན་གྱི་བརྫིས་པའི་གྲོ་ཕྱེའི་ཕྱི་ཤུན་ལ་སུལ་རིས་མང་པོ་ཅན་གྱི་མོག་མོག་ཅིག་གོ །
སད་སྐྱོན། སད་གནོད,སྟོན་དུས་སུ་མཚན་མོའི་དུས་ཡུན་ཐུང་ངུ་ཞིག་གི་རིང་ལ་དྲོད་ཚད་སེ་དྲོད་ཐིག་མན་དུ་ལྷུང་ཚེ་ས་ངོས་ཀྱི་རླངས་པའམ་ཟིལ་བ་རྣམས་རྩི་ཤིང་དང་ལོ་ཏོག་སོགས་ཀྱི་ལོ་འདབ་དག་གི་སྟེང་འཁྱགས་པས་འབྲས་བུ་སྨིན་ཐག་མ་ཆོད་པར་རྙིད་འགྲོ་བའི་རང་བྱུང་གི་གནོད་སྐྱོན་ཞིག་གོ །
སན་ཝས་ཆི། བར་སྙིང་སོབ་གོར,བར་སྙིང་དུ་ཤ་དང་སྤྲི་སྣུམ་བཅུག་པའི་སོབ་གོར་ཞིག་སྟེ། སན་ཝས་ཆི་ཞེས་པ་ནི་དབྱིན་སྐད་ཀྱི་(sandwich)སྒྲ་ལས་ཟུར་ཆག་སྟེ་བཏགས་པའོ། །
སའི་གོ་ལ། ས་ལྒང༌,ཉི་མའི་ཁྱིམ་རྒྱུད་ཀྱི་རྒྱུ་སྐར་ཆེན་པོ་བརྒྱད་ཀྱི་ཡ་གྱལ་ཏེ། ཉི་མ་དང་ཉེ་བའི་རྒྱུ་སྐར་གསུམ་པ། དབྱིབས་ཟླུམ་ལ་འཇོང་ཞད་ཅུང་ཡོད་པ། དམར་ལམ་གྱི་ཚངས་ཐིག་ཕྱེད་དུ་སྟོང་སྨི ༦༣༧༨ ཙམ་དང་སྣེའི་ཚངས་ཐིག་ཕྱེད་དུ་སྟོང་སྨི ༦༣༥༧ ཙམ་ཡོད་ཅིང༌། འཁོར་འགྲོས་ཀྱི་ཚད་ནི་ཉིན་ཞག་གཅིག་དང་སྐོར་འགྲོས་ཀྱི་ཚད་ནི་ལོ་གཅིག ཕྱི་འཁོར་དུ་རླུང་ཆེན་བང་རིམ་གྱིས་བཏུམས་ཤིང༌། ཕྱི་ངོས་ན་སྐམ་ས་དང་རྒྱ་མཚོ་ཡོད་པའི་མི་དང་སྲོག་ཆགས་དང་སྐྱེ་དངོས་སོགས་ཀྱི་འཚོ་བའི་གནས་ཡིན། དེ་ལ་སྲུང་སྐར་གཅིག་སྟེ་ཟླ་བ་ཡོད་པའོ། །
སའི་གོ་ལའི་ཕྱེད་བྱང་མ། གོ་ལའི་ཕྱེད་བྱང༌,སའི་གོ་ལ་ཧྲིལ་པོར་དམར་ལམ་གྱི་མཚམས་ནས་སྟེང་འོག་གམ་བྱང་ལྷོ་དུམ་བུ་གཉིས་སུ་ཕྱེས་པའི་སྟེང་ངམ་བྱང་གི་ཆའོ། །
སའི་གོ་ལའི་ཕྱེད་ལྷོ་མ། གོ་ལའི་ཕྱེད་ལྷོ,སའི་གོ་ལའི་དམར་ལམ་གྱི་ལྷོའི་ཕྱོགས་ཆ་སྟེ། སྐམ་ས་དེའི་ཁོངས་སུ་ལྷོ་སྣེ་གླིང་དང་ཨོ་གླིང་དང་མེ་གླིང་ལྷོ་མ་དང་ཨ་ཧྥེ་རི་ཁའི་ལྷོ་ཕྱེད་བཅས་གཏོགས་སོ། །
སའི་གོ་ལའི་ཕྱེད་ཤར་མ། གོ་ལའི་ཕྱེད་ཤར,སའི་གོ་ལའི་ནུབ་ངོས་ཀྱི་གཞུང་ཐིག ༢༠ པ་ནས་ཤར་ཕྱོགས་སུ་བགྲངས་པའི་ཤར་གྱི་གཞུང་ཐིག ༡༦༠ པའི་བར་ཏེ། སྐམ་ས་དེའི་ནང་རོལ་ཏུ་ཡོ་རོབ་དང་ཨ་ཧྥེ་རི་ཀ་དང་ཨེ་ཤ་ཡ་དང་རྒྱ་མཚོ་ཆེན་པོའི་གླིང་གི་ཕལ་ཆེ་བ་དང་ལྷོ་སྣེ་གླིང་གི་ཕལ་ཆེ་བ་བཅས་འདུས་ཡོད་དོ། །
སར་སི,སར་སི་གློ་རིམས་ཞེས་པའི་ཚིག་སྡུད་དོ། །
སར་སི་གློ་རིམས,ནུབ་ལུགས་གསོ་རིག་གི་བརྡ་ཆད་ཅིག་སྟེ། དེས་ཆ་ཟླུམ་ཕྲ་སྲིན་གྱིས་བསྐྱེད་པའི་གློ་ཚད་ལ་གློ་ཚད་མཚན་ཉིད་པ་ཞེས་བྱ་ལ་དེ་ལས་གཞན་དུ་གྱུར་པའི་གློ་ཚད་ཐམས་ཅད་ལ་མཚན་ཉིད་པ་མ་ཡིན་པའི་གློ་ཚད་དམ་གློ་རིམས་ཞེས་འབོད་ལ། སར་སི་ཕྱི་མའི་ཁོངས་སུ་གཏོགས་ཤིང་འབྱིན་རྔུབ་མ་ལག་གི་ཕྱོགས་འདུས་ཚབས་ཆེན་མྱུར་ནད་ཅེས་པའི་ཚིག་བསྡུས་པའོ། །
སི་ལི་རོང༌,ཨ་རིའི་(california) ཁ་ལི་ཧྥོར་ཉི་ཡའི་བྱང་ཕྱོགས་ཀྱི་(Silicon Valley)སི་ལི་ཁོན་རོང་ཞེས་པར་ཆགས་པའི་ཕྲ་བའི་གློག་རྡུལ་བཟོ་ལས་ཀྱི་ལྟེ་བ་སྟེ། ཕྲ་བའི་གློག་རྡུལ་བཟོ་ལས་ཀྱི་རྨང་གཞིའི་རྒྱུ་ཆ་གནས་དེ་རུ་ཐོན་སྐྱེད་བྱེད་བཞིན་ཡོད་པས་ཕྱིས་སུ་རྒྱལ་ཁབ་གཞན་དག་གི་ཕྲ་བའི་གློག་རྡུལ་བཟོ་ལས་ལྟེ་བ་ལའང་འདྲ་བ་རྒྱུ་མཚན་དུ་བྱས་ནས་སི་ལི་རོང་ཞེས་འབོད་དོ། །
སིབ་བི,མི་ཚེ་གཅིག་ལ་ཐེངས་གཅིག་ལས་མི་འབྱུང་ཞིང་འགོས་མཆེད་སླ་བའི་བྱིས་པའི་འབྲུམ་ནད་ཀྱི་རིགས་ཤིག་སྟེ་སིབ་བིའམ་བེ་གེའི་ནད་དོ། །
སིལ་ཁན,ཤིང་ཏོག་གི་ཁུ་བ་སྦྲང་དང་སྦྱར་ཏེ་བཟོས་པའི་ཁནྜ་ལྟ་བུའི་མངར་ཟས་སོ། །
སིལ་ཁུ,སིལ་ཏོག་བཙིར་པའི་ཁུ་བའོ། །
སིལ་ཁུ་འཚག་ཆས། སིལ་འཚག,ཤིང་ཏོག་གི་ཁུ་བ་འཚིར་བར་བྱེད་པའི་ཡོ་བྱད་དམ་འཕྲུལ་ཆས་སོ། །
སིལ་གསར,ཤིང་འབྲས་གསར་བའོ། །
སིལ་གྲི། སོ་གྲི,ཤིང་ཏོག་གི་ཤུན་ལྤགས་བཤུ་བ་སོགས་བྱེད་པའི་གྲིའུ་ཞིག་གོ །
སིལ་ཏོག་བྱེ་རིལ། སིལ་སྦྲང༌,ཕྱེ་མ་ཀ་ར་དང་སིལ་ཏོག་གི་ཁུ་བས་བཟོས་པའི་མངར་ཆས་རིགས་ཤིག་གོ །
སིལ་ཏོག། ཤིང་ཏོག,ལྗོན་ཤིང་སོགས་ལ་ཐོགས་ཤིང་གཤེར་ཁུ་ཅུང་མང་ལ་བཟར་རུང་བའི་འབྲས་བུའི་རིགས་རྣམས་སོ། །
སིལ་དངུལ,༡ སྒོར་མོའི་རིན་ཐང་ཆུང་བའི་དངུལ་ལོར་དང༌། ༢ རྩག་རྩིག་ཉོ་བྱེད་ཀྱི་དངུལ་དང༌། ༣ གླ་ཕོགས་མ་ཡིན་པའི་ཡོང་འབབ་ཐོར་བུའོ། །
སིལ་ཟས,༡ ཟས་ཁང་ནང་གི་ཉུང་ཞིང་གོང་དམའ་བའི་ཚོད་རིགས་དང་བཟའ་བཏུང་ལས་རིགས་ཀྱིས་བཙོང་བྱའི་ལོ་ཆན་དང་སྣུམ་ཁུར་དང་བོང་རྣ་སོགས་ཀྱི་སྤྱི་མིང་དང༌། ༢ ཕྱི་གླིང་ཟས་རིགས་ཁྲོད་ཀྱི་གྲང་ཚོད་རྣམས་སོ། །
སིལ་ཟིལ,སིལ་ཏོག་ཁུ་བས་བཟོས་པའི་བཏུང་བ་ཞིག་གོ །
སིལ་འདག,སིལ་ཏོག་གི་རིགས་ཞིབ་མོར་བསྣུར་བ་ལ་མངར་རྩི་བསྲེས་ཏེ་བཟོས་པའི་སྐྱོ་མའོ། །
སིལ་འཚོང༌། ཐོར་འཚོང༌,ཚོང་རྫས་རྣམས་སྡེབ་ཚོང་མ་ཡིན་པ་སིལ་མའམ་ཐོར་བུར་བཙོང་བའོ། །
སིལ་ར་པ,ལྗོན་ཤིང་དང་ཤིང་ཏོག་ཐོན་སྐྱེད་བྱེད་མཁན་གྱི་ཞིང་པའོ། །
སེ་དྲོད། སེའི་དྲོད་ཚད,དྲོད་ཚད་འཇལ་བྱེད་ཀྱི་མཚོན་རྟགས་ཤིག་གོ །
སེ་བ,ཤིང་ཕྲན་གྱི་རིགས། སྡོང་བུ་དམར་སྨུག་ཚེར་མ་ཅན། ཡུན་གྱིས་སྐྱ་བོར་འགྱུར་བ། ལོ་མ་སྒྲོ་དབྱིབས། མེ་ཏོག་མདངས་གསལ་དྲི་བསུང་ཆེ་བ་ཁ་དོག་སྣ་ཚོགས་འཆར་བ་ཞིག་ཡིན་ལ། ནང་གསེས་སེ་རྒོད་ཚེར་མ་ཟླུམ་པོ་མེ་ཏོག་འདབ་མ་ལྔ་པ་ཅན་དང༌། གཡུང་བ་ཚེར་མ་ལེབ་མོ་མེ་ཏོག་འདབ་མ་བཞི་པ་ཅན་དུ་བྱེད་དོ། །
སེ་འབྲུ,ཤིང་ཕྲན་གྱི་རིགས་ལོ་མ་སྒོང་དབྱིབས། མེ་ཏོག་དམར་པོའམ་དཀར་པོ། འབྲས་བུ་ཟླུམ་སྒོང་ཀུ་བ་ལྟ་བུ་ནང་དུ་འབྲུ་གུ་དཀར་པོའམ་དམར་པོ་ཆུང་ངུ་གཤེར་ཅན་མངར་ལ་སྐྱུར་བས་ཁེངས་པ་ཞིག་གོ །
སེ་ཡབ,ལོ་མ་ལྗང་སྐྱ་སོག་ལེ་ཁ། ཡལ་ག་ཚེར་མ་ཅན། མེ་ཏོག་དཀར་དམར་གང་རུང་འཆར་བ། འབྲས་བུ་སྒོང་དབྱིབས་ཁ་དོག་སེར་པོ་རོ་སྐྱུར་བ་བྱིས་པའི་ཁུ་ཚུར་ཙམ་ཐོགས་པའི་ཤིང་ཕྲན་གྱི་རིགས་ཤིག་དང་དེའི་འབྲས་བུའོ། །
སེག་རྡར,ལྕགས་སོགས་རྡར་བྱེད་ཀྱི་ལག་ཆ་ནར་མོ་སྟེང་ན་ཁྲབ་རིས་ཀྱིས་ཁྱབ་པ་ཞིག་གོ །
སེང་ཁེབས,དབྱར་ཁར་བཟའ་བཅའི་སྟེང་དུ་འབུ་སྦྲང་འབབ་པ་འགོག་བྱེད་ཅིག་སྟེ། སྨྱུག་མ་སོགས་སྒྲོམ་རྩིབས་སྟེང་སེང་རས་སོགས་ཀྱིས་གཡོགས་ཤིང་ཁ་སྦུབས་ཏེ་དགབ་པར་བྱ་བའི་སྣོད་ཁེབས་ཤིག་གོ །
སེང་ཁེབས,དབྱར་ཁར་བཟའ་བཅའི་སྟེང་དུ་འབུ་སྦྲང་འབབ་པ་འགོག་བྱེད་ཅིག་སྟེ། སྨྱུག་མ་སོགས་སྒྲོམ་རྩིབས་སྟེང་སེང་རས་སོགས་ཀྱིས་གཡོགས་ཤིང་ཁ་སྦུབས་ཏེ་དགབ་པར་བྱ་བའི་སྣོད་ཁེབས་ཤིག་གོ །
སེང་ཁྲ,ལྕགས་སྐུད་ཕྲ་མོ་སོགས་ལས་བཟོས་པའི་སྒེའུ་ཁུང་གི་ཁྲ་མའོ། །
སེང་གེ,འོ་འཐུང་སྲོག་ཆགས་གཅན་གཟན་གྱི་རིགས་ཏེ། སྤུ་མདོག་ཁམ་རག མཇུག་མ་ཕྲ་རིང༌། སྡེར་མོ་རྣོ་བ། སྡེར་ཁྱིམ་ཆེ་བ། ཕོའི་རིགས་མགོ་བོ་ཆེ་ལ་གདོང་ཡངས་ཤིང་ལུས་སྟོད་དུ་སྤུ་རིང་པོ་འཕྱངས་པ་ཞིག་གོ །
སེང་གེ་ཤིང༌,ཤིང་ཆེན་གྱི་རིགས་ཤིག་སྟེ། སྟོན་དུས་ཡལ་ག་ལྗང་སེར་དང་དམར་ནག་ཏུ་འགྲོ་བ། ལོ་མ་ལེབ་རིང་ཟོར་བ་ལྟར་ཅུང་གུག་ཅིང་འདབ་ཁ་ནང་དུ་ཤས་ཙམ་དྲིལ་བ། འབྲུ་སོན་ལས་སྣུམ་འཚིར་ཆོག་པ། ཤིང་རྒྱུ་སྲ་མཁྲེགས་ཆེ་ལ་ཁྱིམ་ཆས་ཀྱི་རྒྱུར་བྱེད་པ་ཞིག་གོ །
སེང་དཀྲིས,སེང་རས་ཀྱི་མགོ་དཀྲིས་ཤིག་གོ །
སེང་འཆམ,སེང་གེའི་གདོང་འབག་གྱོན་ནས་འཆམ་པའི་གར་གྱི་རིགས་ཤིག་གོ །
སེང་རས,ཚགས་མིག་ཡངས་པོ་ཅན་གྱི་རས་ཤིག་གོ །
སེན་ཆལ། སེན་འཁྲུད་ཆུ,སེན་མོ་འཁྲུད་བྱེད་ཆེད་བཟོས་འདག་ཆུ་ཞིག་གོ །
སེན་མོ་མཛེས་བཅོས། སེན་བཅོས,རྐང་ལག་གི་སེན་མོ་མཛེས་འཆོས་བྱེད་པའོ། །
སེན་འཆོས་མཁན,ལག་པ་དང་རྐང་པའི་སེན་མོ་མཛེས་འཆོས་བྱེད་མཁན་ནོ། །
སེན་རྔོ༌,སེན་མོར་བབས་པའི་པགས་ནད་ཀྱི་རིགས་ཤིག་སྟེ། སེན་མོའི་རྭ་ཤུན་ཡུན་གྱིས་ལྷུང་འགྲོ་བ་ཞིག་ཏུ་བཤད་དོ། །
སེན་སྣུམ,སེན་མོའི་མདོག་སྒྱུར་བྱེད་ཀྱི་སྣུམ་ཞིག་གོ །
སེམས་ཁམས་གསོ་སྐྱོང༌,ཕྱི་ནང་གི་ཐབས་ལ་བརྟེན་ནས་སེམས་ཁམས་བདེ་ཐང་ཡོང་བར་དོ་ཁུར་དང་བདག་སྐྱོང་བྱེད་པའོ། །
སེམས་ཁམས་བཅོས་ཐབས,སེམས་ཁམས་རིག་པའི་བཅོས་ཐབས་ལ་བརྟེན་ནས་བདེ་ཐང་ལ་གནོད་པའི་རྒྱུ་རྐྱེན་སེལ་བའི་གྲོགས་བྱེད་པའོ། །
སེམས་ཁམས་འདྲི་རྨེད,སྐད་ཆ་འདྲི་བ་དང་གླེང་མོལ་བྱེད་པ་སོགས་ཀྱི་སྒོ་ནས་སེམས་ཁམས་ཀྱི་གནད་དོན་སེལ་བར་བྱེད་པའི་ཐབས་ཤིག་གོ །
སེམས་ཁུར,མིའམ་བྱ་དངོས་གང་ཞིག་རྒྱུན་དུ་སེམས་ལ་འདོགས་ཤིང་མཐོང་ཆེན་དང་གཅེས་སྤྲས་བྱེད་པའོ། །
སེམས་ཁུར,མི་གཞན་གྱི་བདེ་འཇགས་སོགས་ལ་སེམས་ཁུར་བྱེད་པའོ། །
སེམས་གསོའི་རོགས་དངུལ། གོད་གསབ་དངུལ,གཞུང་དོན་དུ་རྨས་སྐྱོན་བྱུང་བའམ་ཚེ་སྲོག་ཤོར་བའམ་ནད་ཀྱིས་ཤི་བ་སོགས་ཀྱི་ཁྱིམ་མི་ལ་རྒྱལ་ཁབ་བམ་ཐུན་མོང་གང་རུང་ནས་སྤྲད་པའི་གཟིགས་སྐྱོང་གི་རོགས་དངུལ་ལོ། །
སོ་འཁྲུད་ཕྱེ,སོ་སྨན་གྱི་ནུས་པ་དང་མཚུངས་པའི་སོ་འཁྲུད་བྱེད་ཀྱི་ཕྱེ་མ་ཤིག་གོ །
སོ་འཁྲུད། སོ་ཕྱིས,སོ་ལ་གཙུབ་པའམ་བརྡར་ཏེ། འཁྲུད་བྱེད་ཀྱི་ཕག་ཟེའི་རིགས་ཤིག་གོ །
སོ་འགག,འགྲིམ་འགྲུལ་འགག་གནད་དམ་མཐའ་མཚམས་སུ་བསྐྲུན་པའི་སོ་ལྟ་ཁང་ངོ༌། །
སོ་འཐམས,ཤིན་ཏུ་ཁྲོས་ཤིང་སོ་འཐམས་པའི་རྣམ་འགྱུར་རོ། །
སོ་རྒྱུངས,སྲོག་ཆགས་ཀྱི་སོའི་ནང་དུ་ཡོད་པའི་དབང་རྩ་དང་ཁྲག་རྩ་འདུས་པའི་ཕུང་གྲུབ་ཅིག་གོ །
སོ་རྙིལ,ཤ་དང་འབྱར་སྐྱིའི་ཕུང་གྲུབ་ནང་དུ་དབང་རྩ་དང་ཁྲག་རྩ་མང་བའི་སོ་རྨང་ནས་འཛིན་བྱེད་ཀྱི་སྙིལ་ལོ། །
སོ་རྙིལ,སྲོག་ཆགས་ཀྱི་སོ་རྐང་འཛིན་བྱེད་ཤ་སྐྱིའི་ཕུང་གྲུབ་ཏེ། མདོག་དམར་པོའམ་དམར་སྐྱ་ཁྲག་རྩ་མང་བ་ཞིག་གོ །
སོ་ལྟ་ཁང༌,དགྲ་སོགས་ལ་འགོག་ཟོན་གྱི་སོ་ལྟ་བྱེད་སའི་ཁང་པ་སྟེ། ཕྱོགས་སོ་སོ་ན་མདའ་འཕེན་ས་དང་སོ་ལྟ་བྱེད་སའི་ཁུང་བུ་ཡོད་པ་ཞིག་གོ །
སོ་ལྟ་ཁང༌,སོ་པའམ་ཉེན་ཟོན་མི་སྣས་ཉེན་ཟོན་བྱ་ཡུལ་གྱི་གནས་སོ། །
སོ་ཤལ,སོ་མང་པོ་ཡོད་པའམ་སྤར་མོ་ཅན་གྱི་ཤལ་བའོ། །
སོ་ཤིང༌། སོ་ཐུར,སོ་བར་འབྲུ་བྱེད་ཀྱི་ཐུར་མའོ། །
སོ་སྐམ,སོ་འབལ་བྱེད་ཀྱི་སྐམ་པའོ། །
སོ་སྐུད,སོའི་གསེབ་ཀྱི་སྙིགས་རོ་གཤོང་བྱེད་ཀྱི་སྐུད་པའོ། །
སོ་སྔོན,སོ་སྔོན་ཞེས་པ་ནི་སྔོན་གྱི་ནུབ་ཕྱོགས་ཀྱི་རྒྱལ་པོ་སོ་སྔོན་པོ་ཅན་ཞིག་གི་གཏམ་རྒྱུད་དང་སྦྱར་ནས་བཏགས་པ་སྟེ། ལག་འཕྲིན་དང་ལག་འཕྲིན་ནམ་རྩིས་འཕྲུལ་སོགས་ཀྱི་བར་དུ་སྒྲ་དང་གཟུགས་སོགས་ཀྱི་བརྡ་འཕྲིན་དག་སྐུད་པ་མེད་པར་སྐྱེལ་བའི་བྱེད་ནུས་ཤིག་གོ །
སོ་སྨན,སོ་འཁྲུད་བྱེད་ཀྱི་འདག་རྫས་ཤིག་གོ །
སོ་སྲུང༌,༡ བཟའ་ཤིང་ར་བ་སོགས་ལ་ལྟ་ཞིང་སྲུང་སྐྱོབ་བྱེད་པ་དང༌། ༢ ཉེས་ཅན་ནམ་བཙོན་པ་ལ་ལྟ་རྟོག་བྱེད་པའོ། །
སོ་སྲུང་པ,བཙོན་པ་སྲུང་མཁན་གྱི་མིའོ། །
སོ། སོ་རུས,མི་དང་སྲོག་ཆགས་ཁ་ཅིག་གིས་ཟས་ཟ་བྱེད་དམ་ལྡད་བྱེད་ཀྱི་སོའམ་སོ་ཡི་རུས་པའོ། །
སོག་གུར,སོག་པོའི་འབྲོག་པའི་ཕྱིང་གུར་རོ། །
སོག་མ,རྩི་ཤིང་འགའ་ཞིག་གི་སྡོང་བུ་སྐམ་པོ་སྟེ། གྲོ་སོག་ལྟ་བུའོ། །
སོག་ལེ,རྣོ་ལྕགས་ཐག་ལེབ་ལས་གྲུབ་ཅིང་དངོ་ལ་སོ་རྣོན་བསྟར་ཡོད་པའི་ཤིང་སོགས་དྲ་བའམ་གཅོད་བྱེད་ཀྱི་ལག་ཆ་ཞིག་གོ །
སོན་ཆས,ཞིང་ནང་དུ་སོན་འདེབས་བྱེད་ཀྱི་མཁོ་ཆས་ཤིག་གོ །
སེམས་ནད་ཚན་ཁག,སྨྱོ་བརྗེད་སོགས་སེམས་ནད་གསོ་བཅོས་བྱེད་པའི་ཚན་ཁག་གོ །
སེམས་ནོར། བཟོད་པ,སེམས་ཁམས་རིག་པའི་སྐབས་སུ་མིས་རང་གི་བསམ་པ་ལ་ཚོད་འཛིན་བྱས་ཏེ་ཕྱི་རོལ་ནས་བྱུང་བའི་གནོན་ཤུགས་བཟོད་པ་དང་དེ་དག་གིས་སེམས་མི་འཁྲུགས་ཤིང་སྙོམས་པོར་གནས་ཐུབ་པའོ། །
སེམས་བཀྲུ། སེམས་བསྒྱུར,མི་གཞན་གྱི་བསམ་པ་ལ་ཚད་འཛིན་དང་ཁ་ལོ་སྒྱུར་བར་བྱེད་པའོ། །
སེམས་འགུལ,ཕྱི་རོལ་ཡུལ་གྱི་རྐྱེན་ལ་བརྟེན་ནས་བྱུང་བའི་སེམས་ཀྱི་དགའ་བ་དང་ཡིད་སྨོན་སོགས་སོ། །
སེམས་རླབས,དུས་སྐབས་ཤིག་གི་ནང་དུ་ཤུགས་རྐྱེན་ཅུང་ཟད་ཆེ་བའི་བསམ་པའི་འཁོར་ཕྱོགས་སོ། །
སེམས་ཤུགས་ངལ་རྩོལ། སེམས་རྩོལ,ལག་རྩལ་སོགས་ལུས་ཀྱི་རྩོལ་བས་བསྒྲུབས་པའི་ལས་ཀ་མ་ཡིན་པར་བསམ་གཞིགས་སོགས་ནང་སེམས་ཀྱི་རྩོལ་བས་བསྒྲུབ་པའི་ལས་ཀའོ། །
སེའི་དྲོད་ཐིག,དྲོད་ཚད་འཇལ་བའི་ཚད་ཐིག་གཏན་འབེབས་ཤིག་སྟེ། ཚད་ལྡན་རླུང་ཆེན་གནོན་ཤུགས་གཅིག་གི་དུས་སུ་ཆུ་ལ་འཁྱགས་རོམ་ཆགས་པའི་ཚད་ནི་ཏུའུ ༠℃དང་ཁོལ་ཚད་ནི་ཏུའུ ༡༠༠℃རུ་གཏན་འབེབས་བྱས་ཡོད་པའི་དྲོད་ཚད་འཇལ་བའི་རྩི་གཞི་ཞིག་སྟེ། སུའུ་ཏེན་གྱི་གནམ་རིག་མཁས་པ་སེལ་སིས་ཀྱིས་སྲོལ་བཏོད་པས་སེའི་དྲོད་ཚད་ཅེས་ཀྱང་བརྗོད་དོ། །
སེའུ,ཤིང་ཕྲན་གྱི་རིགས་ཏེ། ལོ་མ་སྒོང་དབྱིབས་རིང་བ། མེ་ཏོག་དཀར་པོ་ལྟེ་བ་ན་དམར་མདངས་ཅན་འཆར་བ། འབྲས་བུ་ཟླུམ་པོ་ཁ་དོག་དམར་ལ་མཛེས་པ་རོ་མངར་ལ་སྐྱུར་བ་བཟའ་རུང་བ་ཞིག་གོ །
སེའུ། ནུ་སོ,མི་སོགས་འོ་འཐུང་སྲོག་ཆགས་རྣམས་ལ་ཕྲུ་གུའི་དུས་སུ་སྐྱེས་པའི་སོ་སྟེ། བྱིས་པའི་དབང་དུ་བྱས་ན་བཙས་རྗེས་ཟླ་དྲུག་ནས་དགུ་བར་སེའུ་འམ་ནུ་སོ་རྣམས་སྐྱེ་མགོ་རྩོམ་ཞིང་ལོ་ན་གཉིས་ནས་གསུམ་ལོན་པ་ན་སྐྱེ་ཚད་ཡོངས་སུ་རྫོགས་པས་ཁྱོན་གྲངས་ཉི་ཤུ་ཙམ་ལ་སླེབས། ལོ་ན་དྲུག་ནས་བརྒྱད་ལ་སོན་ཚེ་ནུ་སོ་དེ་དག་བུད་ནས་ཤུལ་དུ་བརྟན་སོ་རྣམས་སྐྱེས་ཏེ་བརྗེ་བར་འགྱུར་རོ། །
སེར་བ,བར་སྣང་གི་རླངས་པ་གྲང་རྐྱེན་དང་ཕྲད་དེ་འཁྱགས་རོམ་དུ་གྱུར་ནས་སར་བབས་པའོ། །
སེར་ལམ,སའི་གོ་ལས་ལོ་གཅིག་ལ་ཉི་མར་སྐོར་བ་ཐེངས་གཅིག་བྱེད་པ་དེར་ས་ཐོག་ནས་བལྟས་ན་སའི་གོ་ལར་ཉི་མས་ཚུར་བསྐོར་བ་བྱས་ནས་འགྲོ་བ་ལྟར་སྣང་ཞིང༌། དེ་ལྟར་སྣང་བའི་ཉི་མའི་བགྲོད་ལམ་དེ་ལ་སེར་ལམ་ཞེས་བྱའོ། །
སོ་གྱང༌། གྱོ་རྩིགས,སོ་ཕག་བརྩིགས་ཏེ་གྲུབ་པའི་གྱང་ངོ༌། །
སོ་ཉ,ལུས་ལེབ་ཅིང་སྒལ་བར་ཉ་གཤོག་སོ་ཅན་ཡོད་ལ་ཁ་སྟེང་ཕྱོགས་སུ་གདངས་པའི་ཉ་རིགས་ཤིག་གོ །
སོ་ཉར,སྔོ་ཚལ་དང་ཤིང་ཏོག་དང་ཤ་སོགས་གསར་བའམ་སོ་མའི་ངོ་བོ་མི་ཡལ་བར་ཡུན་རིང་དུ་སྲུང་བའམ་ཉར་བའོ། །
སོ་ཉར་ཁུག་མ,སྔོ་ཚལ་དང་ཤིང་ཏོག་དང་ཤ་སོགས་མི་རུལ་བར་སོ་མར་ཉར་ཐུབ་པའི་འགྱིག་ཤོག་གི་ཁུག་མའོ། །
སོ་ཐུར་སྣོད,སོ་འབྲུ་བྱེད་ཀྱི་ཤིང་ཐུར་བླུག་སྣོད་དོ། །
སོ་བ,ལོ་གཅིག་སྐྱེ་བའི་རྩི་ཤིང་གི་རིགས་ཏེ། ལོ་མརིང་ཞིང་ཞེང་ཆེ་བ་ཕྱི་ཤུན་མཐུག་ཅིང་ནང་གི་འབྲུ་གྲོ་དང་འདྲ་བ། སྙེ་ཕྲ་རིང་པོ་ཅན་གྱི་འབྲུ་རིགས་ཤིག་གོ །
སོ་བཀྲུ་ཀོང༌། སོ་ཁྲུད་ཆུ་སྣོད,སོ་འཁྲུད་བྱེད་ཀྱི་ཆུ་བླུག་སའི་ཕོར་བའམ་ཆུ་སྣོད་དོ། །
སོ་བྱ,ཆུ་བྱའི་རིགས་ཤིག་སྟེ། སྒྲོ་མདོག་ནག་ལ་མཐིང་སྨུག་གི་བཀྲག་མདངས་ཐོན་པ། རྭ་མཆུ་ལེབ་ཅིང་རིང་བ། མགྲིན་པ་ན་ཉ་སོགས་གཟན་རིགས་གནས་སྐབས་གསོག་ཉར་གྱི་སྣོད་དུ་ཨོག་ཤལ་ལམ་ལྐོག་སྒྱེ་ཆེ་ཙམ་ཡོད་ལ། ཡུལ་དུ་མར་ཉ་འཛིན་པའི་གཤོར་བྱ་བྱེད་པ་ཞིག་གོ །
སོ་མང༌,སོ་ཐུར་མང་པོ་བསྟར་ནས་ཡོད་པའི་སྐྲ་ཤད་བྱེད་ཀྱི་ལག་ཆ་ཞིག་གོ །
སོ་ཚན་སྨན་པ,སོ་ནད་ཚན་ཁག་གི་སྨན་པའོ། །
སོ་ཚབ,སོ་ལྷུང་ཤུལ་དུ་སྤྲད་པའི་སོ་རྫུན་མའོ། །
སོ་འཁོར,སོ་ཁ་ཕན་ཚུན་སྤྲད་དེ་འཁོར་བར་བྱེད་པའི་འཕྲུལ་ཆས་ཀྱི་ལྷུ་ལག་འཁོར་ལོ་སོ་ཅན་གྱི་རིགས་སོ། །
སོ་འཁོར་བཟོ་འཕྲུལ,སོ་འཁོར་སོགས་བཟོ་བྱེད་ཀྱི་ལྕགས་རིགས་གཤག་གཏུབ་བྱེད་པའི་འཕྲུལ་ཆས་ཤིག་གོ །
སོན་ཕུང༌,དམའ་རིམ་སྲོག་ཆགས་དང་རྩི་ཤིང་ལས་ཐོན་པའི་སྐྱེ་འཕེལ་གྱི་ནུས་པའམ་དགུན་ཉལ་གྱི་ནུས་པ་དང་ལྡན་ཞིང་མ་ཡི་ལུས་དང་བྲལ་ནས་གསར་དུ་ལུས་ཀྱི་རྣམ་པར་ཆགས་པའི་ཕྲ་ཕུང་ཞིག་གོ །
སོན་ཕུང་རྩི་ཤིང༌,སོན་ཕུང་ལས་སྐྱེ་འཕེལ་འབྱུང་བའི་རྩི་ཤིང་གི་རིགས་སོ། །
སོན་བཏུམ་རྩི་ཤིང༌,ས་བོན་རྩི་ཤིང་གི་རིགས་ཆེ་ཁག་ཅིག་སྟེ། སྦྲུམ་འབྲུ་ལ་འབྲུ་སྐོགས་དང་ས་བོན་ལ་ཤུན་པ་ཡོད་པའི་རིགས་ཡ་ཤོན་རྩི་ཤིང་དང་ཆ་ཤོན་རྩི་ཤིང་བཅས་དབྱེ་བ་གཉིས་སུ་ཡོད་དོ། །
སོན་བཟང༌། རྒྱུད་བཟང༌,འབྲུ་རིགས་དང་ཁྱིམ་བྱ་སོགས་ཀྱི་རྒྱུ་བཟང་པོ་སྟེ། དཔལ་འབྱོར་རིན་ཐང་ཆེ་བའི་རིགས་སོ། །
སོན་མངོན་རྩི་ཤིང༌,ས་བོན་རྩི་ཤིང་གི་རིགས་ཆེ་གྲས་ཤིག་སྟེ། མྱུ་གུ་དང་ས་བོན་གཉིས་ཀ་ཕྱིར་མངོན་པ་ཞིག་ཡིན་ལ། དཔེར་ན། ཐང་ཤིང་ལྟ་བུའོ། །
སོན་འདེབས་འཕྲུལ,ཞིང་ལ་ས་བོན་འདེབས་བྱེད་ཀྱི་འཕྲུལ་ཆས་ཤིག་གོ །
སོན་ལྡན་རྩི་ཤིང༌,རང་ཉིད་ལས་རང་གི་འབྲས་བུ་སྐྱེད་པའི་ས་བོན་འབྱུང་བའི་རྩི་ཤིང་ངོ༌། །
སོབ་གོར,གྲོ་ཕྱེ་བསྙལ་ནས་བསྲེགས་པའི་འཁུར་བ་འབོལ་བོ་ཞིག་གོ །
སོར་ཁེད,ཆང་འཐུང་སྐབས་མི་གཉིས་ཀྱིས་དུས་མཉམ་དུ་རང་འདོད་ལྟར་སོར་མོ་རྐྱོང་སྐུམ་གྱི་བརྡ་ལ་བརྟེན་ནས་དེའི་སྤྱི་གྲངས་ཨེ་ཁེལ་བལྟས་ཏེ། མ་ཁེལ་པའི་ཕྱོགས་ཀྱིས་ཆད་ཆང་བཏུང་དགོས་པའི་རྩེ་ཚུལ་ཞིག་གོ །
སོར་གདུབ། ཚིགས་ཁེབས,མཛུབ་མོར་གྱོན་བྱའི་རྒྱན་ཆ་ཞིག་གོ །
སོར་གཞུག,རྩིས་འཕྲུལ་གྱི་མ་ལག་དང་ཡིག་ཆ་ལ་གནོད་རྐྱེན་དང་བཅོས་བསྒྱུར་ཐེབས་པའི་ཚེ་སླར་སོས་པར་བྱེད་པའམ་སྔར་གྱི་གནས་སུ་འགོད་པར་བྱེད་པའོ། །
སོར་ལོག,༡ དངོས་པོ་གང་རུང་ལ་འགྱུར་བ་བྱུང་རྗེས་སླར་ཡང་སྔ་མའི་ངོ་བོར་གྱུར་པ་དང༌། ༢ རྫས་འགྱུར་སྐབས་དབྱང་ལྡན་དངོས་པོ་དབྱང་དང་བྲལ་བར་བྱས་པའི་དོན་བྱེ་བྲག་པ་ཞིག་གོ །
སོལ་ཁེམ,རྡོ་སོལ་རྫི་བྱེད་ཀྱི་ཡོ་བྱད་ཅིག་གོ །
སོལ་གཏེར,རྡོ་སོལ་གྱི་གཏེར་ཁ་འདོན་པའི་གནས་དང༌། སོལ་གཏེར་རམ་དེ་དང་འབྲེལ་བའི་འཛུགས་སྐྲུན་དངོས་པོའོ། །
སོལ་གོར,འཁུར་བའི་དབྱིབས་སུ་བྱས་པའི་མེ་རུ་བུད་པར་བྱ་བའི་རྡོ་སོལ་གོར་མོའོ། །
སོལ་ཐབ,རྡོ་སོལ་བུད་སའི་མེ་ཐབ་བོ། །
སོལ་དོང༌,རྡོ་སོལ་བརྐོ་སའི་གཏེར་ཁུང་ངོ༌། །
སོལ་རིལ་མེ་ཐབ,སོལ་རིལ་འབུད་སའི་ཐབ་ཀའོ། །
སོལ་རིལ,རྡོ་སོལ་དང་ས་མཉམ་དུ་སྦྲུས་ནས་རྡོག་པོར་བཟོས་པའི་འབུད་རྫས་སོ། །
སོལ་རྡོ། རྡོ་སྣག,བྲག་སྲུབས་སོགས་ནས་ཐོན་པའི་རྡོ་རིགས་ཁ་དོག་ནག་པོ་སོལ་བ་དང་འདྲ་བ་ཞིག་སྟེ་ཞན་སྙུག་གི་ནང་ཐུར་སོགས་བཟོ་ཆོག་པ་ཞིག་གོ །
སོལ་རླངས་ཐབ་ཀདབུགས་ཐབ,སོལ་རླངས་འབུད་སའི་ཐབ་ཀའོ། །
སོལ་རླངས་ཚད་ཁྲ། རླངས་ཁྲ,སོལ་རླངས་ཅི་ཙམ་སྤྱད་པའི་ཚད་འཇལ་བྱེད་ཀྱི་ཚད་འཁོར་ཞིག་གོ །
སོལ་རླངས་སྤྱི་སྦུག,སོལ་རླངས་རྒྱུ་སའི་རྩ་བའི་སྦུ་གུའོ། །
སོལ་རླངས་སྦུ་གུ,སོལ་རླངས་རྒྱུ་སའི་སྦུ་གུའོ། །
སོལ་རླངས,རྡོ་སོལ་ལས་བྱུང་བའི་རླངས་པའི་འབར་རྫས་དང་གཤེར་གྱུར་རྡོ་སྣུམ་གྱི་རླངས་པའོ། །
སོལ་སྣུམ་ཐབ་ཀསྣུམ་ཐབ,ས་སྣུམ་མམ་སོལ་སྣུམ་འབར་རྫས་སུ་བྱེད་པའི་ཐབ་ཀའོ། །
སོལ་སྣུམ་སྒྲོན་མེ། ས་སྣུམ་སྒྲོན་མེ,ས་སྣུམ་འབར་རྫས་སུ་བྱས་པའི་སྒྲོན་མེའོ། །
སྐ་རགས,རས་དང་དར་གྱིས་བྱས་པའི་ཞེང་ཆེ་ཞིང་སྣེ་ཚར་རིང་བའི་སྐ་རགས་སོ། །
སྐ་རགས,གོས་ཀྱི་སྐེད་པ་སྡོམ་བྱེད་དོ། །
སྐག,སྒེག་ཆོས་ཀྱི་བྱུག་རྫས་ཤིག་གམ་རི་མོ་འབྲི་བྱེད་ཀྱི་ཚོན་རྩི་དམར་པོ་ཞིག་གོ །
སྐད་གདངས་འཕྲིན་སྒམ། སྐད་སྒམ,ཁ་པར་དང་རྩིས་འཕྲུལ་གཉིས་ཀྱི་ལག་རྩལ་མཉམ་འབྲེལ་བྱས་པ་ལས་བྱུང་བའི་འཕྲིན་གཏོང་ཚུལ་ཞིག་ཏེ། ཁ་པར་ཨང་གྲངས་ལ་བརྟེན་ནས་སྐད་འཕྲིན་གཞག་པའམ་གཞན་གྱིས་བཞག་པའི་སྐད་འཕྲིན་མཉན་པའི་སྒམ་མོ། །
སྐད་གདངས། མགྲིན་སྒྲ,སྐད་ཆ་བཤད་པའམ་གླུ་ལེན་པའི་སྐད་ཀྱི་གདངས་སོ། །
སྐད་དོན་པ,བརྗེ་འཕྲུལ་བཀོལ་ཏེ་ཁ་པར་གྱི་སྐུད་ལམ་བཀོད་སྒྲིག་བྱེད་པའི་མིའོ། །
སྐད་པར,གློག་སྐོར་ཤེད་འཕྲུལ་གྱི་སྒུལ་ཤུགས་ལ་བརྟེན་ནས་འཁོར་ཞིང༌། སྒྲ་སྐྱེད་འཕྲུལ་སོགས་ཀྱི་ཆ་ལག་ལ་བརྟེན་ནས་གླུ་འཁོར་སྟེང་གི་སྒྲ་རྣམས་སྒྲོག་པར་བྱེད་པའི་འཕྲུལ་ཆས་ཤིག་གོ །
སྐད་བསྒྱུར,ངག་ཐོག་ནས་ལོ་ཙཱ་བྱེད་པའམ་སྐད་ཆ་བསྒྱུར་བའོ། །
སྐད་མེད་གློག་བརྙན,གཟུགས་བརྙན་རྐྱང་བ་ལས་སྐད་སྒྲ་མེད་པའི་གློག་བརྙན་ནོ། །
སྐད་འཕྲོད་དུས་ཚོད,འཕྲིན་འཕྲོད་ནས་གཏམ་སྨྲ་བའི་དུས་ཡུན་ནོ། །
སྐད་འཕྲོད,༡ ཁ་པར་སོགས་ཀྱི་སྐད་བཏང་ནས་ཕར་ཕྱོགས་ལ་འཕྲོད་པ་དང༌། ༢ ཕན་ཚུན་གོ་བརྡ་འཕྲོད་པའོ། །
སྐད་རིན,ཁ་པར་གྱིས་ཕན་ཚུན་སྐད་འཕྲོད་པར་བྱས་པའི་རིན་ནོ། །
སྐད་རྨེད་སྟེགས,ཡོང་འབབ་ཡོད་པའི་ཁ་པར་གྱི་བརྡ་འཕྲིན་ཞབས་ཞུའི་ལས་ཀ་སྒྲུབ་པའི་ལས་ཁུངས་སོ། །
སྐད་རྨེད,ཁ་པར་གྱི་ཐོག་ནས་གནས་ཚུལ་སྣ་ཚོགས་པ་དྲི་རྨེད་བྱས་པ་ལ་ལན་འདེབས་པའི་བྱེད་སྒོ་ཞིག་གོ །
སྐད་ལན,གློག་སྐད་ཀྱིས་བཏབ་པའི་ལན་ནོ། །
སྐད་སྦུག,སྒྲ་རྣམས་སྒྲ་སྐྱེད་དང་སྒྲ་སྒམ་གྱི་ནང་དུ་གཏོང་བྱེད་ཀྱི་སྦུ་གུའི་རྣམ་པ་ཅན་གྱི་བསྒྲིག་ཆས་ཤིག་གོ །
སྐད་སྦུག,གཏམ་བཤད་སོགས་ཀྱི་སྒྲ་ཆེ་རུ་སྐྱེད་དེ་སྒྲ་སྐྱེད་འཕྲུལ་དང་སྒྲ་སྒམ་ནང་དུ་གཏོང་བའི་སྦུ་གུ་སོགས་ཀྱི་རྣམ་པར་གནས་པའི་འཕྲུལ་ཆས་སོ། །
སྐད་སྦྱོང༌,ཚིག་འབྲུ་མེད་པའི་དབྱངས་གདངས་ཁོ་ན་ངག་ཏུ་གྱེར་ནས་དབྱངས་འགྲོས་དང་དབྱངས་རྟ་ངེས་པའི་སྒོ་ནས་གླུ་དབྱངས་ལེན་པའི་རྨང་གཞིའི་ངག་རྩལ་སྦྱོང་སྟངས་ཤིག་གོ །
སྐད་སྦྱོར་ཁང༌,གློག་བརྙན་དང་བརྙན་འཕྲིན་ལ་སྐད་ཆ་སོགས་སྦྱོར་སའི་ཁང་པའོ། །
སྐད་སྦྱོར་བ། ངག་སྦྱོར་བ,གློག་བརྙན་དང་བརྙན་འཕྲིན་ནང་གི་འཁྲབ་སྟོན་པའི་རྣམ་འགྱུར་དང་ཁའི་འབྱེད་འཛུམ་གྱི་དབྱིབས་དང་མཐུན་པར་སྐད་ཆ་སྦྱོར་བའོ། །
སྐད་སྦྱོར་འཁྲབ་སྟོན་པ,གློག་བརྙན་དང་བརྙན་འཕྲིན་སོགས་ཀྱི་ནང་གི་འཁྲབ་སྟོན་པའི་རྣམ་འགྱུར་དང་ཁའི་འབྱེད་འཛུམ་གྱི་དབྱིབས་དང་མཐུན་པར་སྐད་ཆ་སོགས་སྦྱོར་བའི་འཁྲབ་སྟོན་པའོ། །
སྐབས་བཅོས་ཁང༌,ནད་པ་སྨན་ཁང་དུ་མི་སྡོད་པར་གནས་སྐབས་སུ་འཕྲལ་བཅོས་བྱ་སའོ། །
སྐབས་བརྗེ,ལས་ཁུངས་སམ་སྡེ་ཁག་དེའི་སྔར་གྱི་མགོ་ཁྲིད་མི་སྣའི་འགན་ཡུན་རྫོགས་ནས་སྐབས་གསར་པ་འགྲུབ་བྱེད་ཀྱི་ཁོངས་མི་དག་འདེམ་བསྐོ་བྱེད་པའོ། །
སྐབས་རིམ་བྱུང༌,འདས་པའི་སྐབས་རིམ་བྱུང་སྟེ། སྐབས་རིམ་བྱུང་གི་སློབ་ཐོན་སློབ་མ་ལྟ་བུའོ། །
སྐབས་སྡོད་དཔང་ཡིག,སྤྱི་བདེ་ལས་ཁུངས་ཀྱིས་སྤྲད་པའི་ཡུལ་གང་ཞིག་ཏུ་བྱ་བ་གཉེར་ནས་གནས་སྐབས་སུ་སྡོད་ཆོག་པའི་དཔང་ཡིག་གོ །
སྐམ་གཤེར་འཐབ་འཁོར,སྐམ་ས་དང་མཚོ་ནང་གཉིས་ཀར་བཀོལ་ཆོག་པའི་འཐབ་འཁོར་ཞིག་གོ །
སྐམ་གྲུ,མཚོ་ཐོག་ནས་སྐམ་སར་དམག་མི་དང་མཚོན་ཆ་སྐྱེལ་འདྲེན་བྱེད་པའི་དམག་གྲུ་ཞིག་གོ །
སྐམ་དམག,སྐམ་སའི་ཐོག་དམག་འཐབ་བྱེད་མཁན་གྱི་དཔུང་སྡེའོ། །
སྐམ་པ་ཉ་མགོཉ་སྐམ,ལྕགས་སྐུད་སོགས་གཅོད་བྱེད་དང་སྡོམ་བྱེད་ཀྱི་སྐམ་པ་དབྱིབས་ཉའི་མགོ་ལྟ་བུ་ཅན་ཞིག་གོ །
སྐམ་པ་ཉ་མཆུ,དབྱིབས་ཉ་ཡི་མཆུ་དང་འདྲ་བའི་སྐམ་པ་ཞིག་གོ །
སྐམ་པ་ནེ་ཙོ། བསྒྲིག་སྐམ,ཕྱི་དབྱིབས་ནེ་ཙོའི་མགོ་དང་འདྲ་ཞིང༌། ཁ་གདངས་ཚད་ཆེ་ཆུང་སྐབས་དང་བསྟུན་ཏེ་དགོས་མཁོ་ལྟར་བསྒྲིག་ཆོག་པའི་གཅུ་སྐམ་གྱི་རིགས་ཤིག་གོ །
སྐམ་པ་མཆུ་རྣོ,གློག་ཆས་སོགས་སྒྲིག་བཟོ་བྱ་བར་བཀོལ་བའི་མཆུ་རིང་ཞིང་རྣོ་བའི་སྐམ་པ་ཞིག་གོ།
སྐམ་བཀྲུ,འཕྲུལ་འཁོར་དང་འདག་རྫས་ཁྱད་པར་ཅན་ལ་བརྟེན་ནས་ཆུ་མི་དགོས་པར་གོས་བཀྲུ་ཚུལ་ཞིག་གོ །
སྐམ་མཁན,སྐམ་ལས་བྱེད་མཁན་གྱི་བཟོ་པའོ། །
སྐམ་མཚོའི་མཚམས,སྐམ་ས་དང་རྒྱ་མཚོའི་བར་གྱི་མཚམས་ཐིག་གོ །
སྐམ་འཁྲུད་འཕྲུལ,ཆུ་ལ་མ་བརྟེན་པར་འདག་རྫས་ཁྱད་པར་ཅན་གྱིས་གོས་སྟེང་གི་དྲི་མ་འཁྲུད་པར་བྱེད་པའི་འཕྲུལ་ཆས་སོ། །
སྐམ་འབྲས,སྐམ་སའི་སྟེང་དུ་བཏབ་པའི་འབྲས་རིགས་ཤིག་སྟེ། ཆུ་འབྲས་ལ་ལྟོས་ན་ཐན་པའི་གནོད་པ་ལ་མི་འཇིགས་ཤིང་རྩ་བ་རྒྱས་པ་ལོ་མའི་ཞེང་ཁ་ཆེ་ལ་བཀྲག་མདངས་ཆེར་མེད་པ་ཞིག་གོ །
སྐམ་ལས,བཟོ་གྲྭའི་ནང་དུ་རྡར་གཅོད་འབིགས་གསུམ་གྱི་ལག་ཆ་སྤྱད་དེ་འཕྲུལ་ཆས་བཟོ་བ་དང་བཅོས་པའི་བྱ་བའོ། །
སྐམ་ཤུད,མཐིལ་ན་འཁོར་ལོ་ཡོད་པའི་ལྷམ་གྱོན་ནས་ཨར་འདམ་ཐང་སོགས་སུ་ཤུད་པའི་རྩེད་མོ་དང་ལུས་རྩལ་གྱི་རྣམ་གྲངས་ཤིག་གོ །
སྐམ་ཤུད་ཐང༌,མཐིལ་ན་འཁོར་ལོ་ཡོད་པའི་ལྷམ་གྱོན་ནས་ཤུད་སའི་ཨར་འདམ་སོགས་ཀྱི་ཐང་ངོ༌། །
སྐམ་ཤུད་ལྷམ,ཨར་འདམ་སོགས་ཀྱི་གཅལ་དུ་ཤུད་བྱེད་ཀྱི་མཐིལ་ན་འཁོར་ལོ་ཡོད་པའི་ལྷམ་ཞིག་གོ །
སྐམ་ས་ཆེན་པོ,རྒྱ་ཆེ་བའི་སྐམ་ས་སྟེ། སའི་གོ་ལའི་སྐམ་ས་ཆེན་པོ་ནི། ཨེ་ཤ་ཡའི་སྐམ་ས་ཆེན་པོ་དང་ཨ་ཧྥེ་རི་ཁའི་སྐམ་ས་ཆེན་པོ་དང་ལྷོ་ཨ་མི་རི་ཁའི་སྐམ་ས་ཆེན་པོ་དང་བྱང་ཨ་མི་རི་ཁའི་སྐམ་ས་ཆེན་པོ་དང་ཨོ་སི་ཁྲུ་ལི་ཡའི་སྐམ་ས་ཆེན་པོ་དང་ལྷོ་སྣེའི་སྐམ་ས་ཆེན་པོ་སྟེ་དྲུག་གོ །
སྐམ་ས་ཕལ་བ,རྒྱ་ཁྱོན་གླིང་ཆེན་ལས་ཆུང་ཞིང་སའི་ཆགས་དབྱིབས་དང་ཆབ་སྲིད་ཀྱི་ཐད་ནས་གཞན་ལ་མི་ལྟོས་པར་རང་ཚུགས་སུ་གནས་པའི་ས་ཁོངས་ཏེ། དཔེར་ན། རྒྱ་གར་དང་པ་ཀི་སི་ཐན་དང་བྷང་ག་ལ་སོགས་གནས་པའི་ཡུལ་ལ་ཨེ་ཤ་ཡ་ལྷོ་མའི་སྐམ་ས་ཕལ་བ་ཞེས་བརྗོད་པ་ལྟ་བུའོ། །
སྐམ་སའི་མཚེའུ,རྒྱ་མཚོ་དང་འབྲེལ་བ་མེད་པའི་ནང་ཁུལ་གྱི་སྐམ་སའི་མཚོ་སྟེ། མཚོ་སྔོན་པོ་ལྟ་བུའོ། །
སྐམ་སུག་སྲོག་ཆགས,སྒལ་ཚིགས་མེད་པའི་སྲོག་ཆགས་ཀྱི་རིགས་ཤིག་སྟེ། མཆུ་རིང་པོ་མེད་ཅིང་ཁའི་རྒྱབ་ཀྱི་སྐམ་སུག་གམ་སུག་པ་ཆ་དང་པོས་ཟས་ལེན་པ་སོགས་བྱེད་པ་སྡིག་སྲིན་ལྟ་བུའོ། །
སྐར་ཁུང༌། གནམ་དཀར,ཁང་པ་དང་རླངས་འཁོར་སོགས་ཀྱི་སྟེང་ངོས་སུ་ཡོད་པའི་དཀར་ཁུང་ངོ༌། །
སྐར་ཁྱིམ། སྐར་ཚོམ,གནམ་རིག་ཐད་ཞིབ་འཇུག་ལ་སྟབས་བདེ་བའི་ཆེད་དུ་སྐར་མའི་མཁའ་དབྱིངས་ཁག་དུ་མར་བགོས་ནས་བཅད་ཁོངས་རེ་ལ་སྐར་ཁྱིམ་ཞེས་བརྗོད་ཅིང༌། སྐབས་འགར་དེའི་ཁྲོད་ཀྱི་སྐར་ཚོམ་རེ་རེ་ལའང་སྐར་ཁྱིམ་ཞེས་བྱ་སྟེ། ད་ལྟའི་གནམ་རིག་ནང་སྐར་ཁྱིམ ༨༨ དུ་བགོས་ཡོད་དོ། །
སྐར་གྲངས,གྲུབ་འབྲས་སམ་རྒྱལ་ཕམ་སྟོན་བྱེད་ལ་ཨང་ཀིས་མཚོན་པར་བྱས་པའི་གྲངས་ཀའོ། །
སྐར་ཆའི་མདའ། ཆ་མདའ,ཆུ་ཚོད་ཀྱི་སྐར་ཆ་སྟོན་པར་བྱེད་པའི་མདའ་ཁབ་ཕྲ་མོའོ། །
སྐར་ཆའི་ཚད་ཁྲ། ཆ་ཁྲ,རྒྱུག་འགྲན་སྐབས་སུ་འཁོལ་བའི་དུས་ཚོད་ཀྱི་སྐར་ཆ་རྩི་བྱེད་ཀྱི་ཚད་ཁྲ་ཞིག་གོ །
སྐར་ཆེན,གནམ་དཔྱད་རིག་པ་ལྟར་ན་འོད་དང་བོངས་ཚད་ཆེ་ཡང་ཞིབ་ཚགས་དེ་ཙམ་མེད་པའི་བརྟན་སྐར་རོ། །
སྐར་ཆེན,གཟའ་པ་སངས་ཏེ་རེས་འགའ་ཐོ་རེངས་སུ་འཆར་བས་ཐོ་རེངས་སྐར་ཆེན་ཞེས་ཀྱང་འབོད་དོ། །
སྐར་ཆེན། གྲགས་སྐར,སྐད་གྲགས་ཅན་གྱི་གླུ་པ་དང་ལུས་རྩལ་པ་དང་གློག་བརྙན་འཁྲབ་མཁན་སོགས་སོ། །
སྐར་ཐོ,འགྲན་སྡུར་དང་ལས་ཀ་དང་རྒྱུགས་འབྲས་སོགས་ལས་ཐོབ་པའི་སྐར་གྲངས་ཐོ་ཡིག་གོ །
སྐར་པང༌,སྤོ་ལོ་སོགས་འགྲན་བསྡུར་གྱི་སྐར་གྲངས་དགོད་སའི་བྱང་བུའམ་པང་ལེབ་བོ། །
སྐར་མ་གནམ་རྒྱལ,ཉི་མའི་ཁྱིམ་རྒྱུད་ཀྱི་གཟའ་སྐར་ཆེ་ཤོས་བརྒྱད་ཀྱི་ཡ་གྱལ་ཞིག་སྟེ། ཉི་མར་བསྐོར་བ་བྱེད་པའི་དཀྱིལ་འཁོར་གྱི་ཚད་ནི་ལོ ༨༤.༷༠༡ ཡིན་ལ། རང་འཁོར་གྱི་དཀྱིལ་འཁོར་ཚད་ནི་ཆུ་ཚོད ༢༣.༩ ཡིན་ནོ། །
སྐར་མ་མཚོ་རྒྱལ,ཉི་མའི་ཁྱིམ་རྒྱུད་ཀྱི་རྒྱུ་སྐར་ཆེ་བ་བརྒྱད་ཀྱི་ཡ་གྱལ་ཞིག་གོ །
སྐུད་ནག,ཉི་འགོག་གི་ནུས་པ་ཅུང་བཟང་བའི་ཕྱི་ཤུན་ནག་པོ་ཅན་གྱི་གློག་སྐུད་དོ། །
སྐུད་པ་ཕྲལ,རྩིས་འཕྲུལ་འཕྲིན་དྲྭ་ལ་འཇུག་པའི་མཚམས་བཞག་པའམ་དྲ་བའི་སྐུད་པ་ཕྲལ་བའོ། །
སྐུད་བཀག,སྐུད་ལམ་བཀག་པ་སྟེ་ཕ་རོལ་པོ་ལ་ཁ་པར་གཏོང་བའི་ཚེ་དེའི་སྐུད་ལམ་འཕྲིན་གཞན་གྱིས་གོ་བཀག་ནས་ཡོད་པའོ། །
སྐུད་བྲལ,དྲ་བའམ་དྲྭ་སྐུད་དང་བྲལ་བའི་རྩིས་འཕྲུལ་ལོ། །
སྐུད་མེད་ཁ་པར་རྗེ་འཕྲུལ,སྐུད་པ་མེད་པའི་ཁ་པར་བརྗེ་མཐུད་འཕྲུལ་ཆས་སོ། །
སྐུད་མེད་ཁ་པར,ཁ་པར་འཕྲུལ་ཆས་ལ་མ་བུའམ་གཙོ་ཕལ་གཉིས་སུ་ཕྱེས་ཏེ་གཙོ་འཕྲུལ་སྐུད་པ་དང་སྦྲེལ་ཅིང་གཙོ་ཕལ་གཉིས་ཀྱི་བར་དུ་སྐུད་པ་མི་དགོས་པའི་ཁ་པར་འཕྲུལ་ཆས་སོ། །
སྐུད་མེད་ཁ་པར,སྒྲའི་འཕྲིན་བརྡ་རྒྱུ་བའི་སྐུད་པ་མེད་པར་བར་སྣང་དུ་གློག་རླབས་ཀྱིས་འཕྲིན་བརྡ་སྐྱེལ་བའི་ཁ་པར་རོ། །
སྐུད་མེད་གློག,སྐུད་མེད་གློག་རླབས་ལ་བརྟེན་ནས་བར་སྣང་ཁམས་སུ་བརྡ་འཕྲིན་སྣ་ཚོགས་གཏོང་བར་བྱེད་པའི་ལག་རྩལ་ལོ། །
སྐུད་མེད་གློག་རླབས,སྐུད་མེད་གློག་གི་ལག་རྩལ་གྱི་ཁྲོད་དུ་བཀོལ་བར་བྱ་བའི་གློག་སྡུད་ཀྱི་རླབས་ཏེ་རླབས་ཚད་སྟོང་ཆའི་སྨི ༠.༡ ནས་སྨི་ས་ཡ༡༠༠ ཡི་བར་ཏེ། རླབས་རིང་དང་རླབས་འབྲིང་དང་རླབས་ཐུང་འབྲིང་དང་རླབས་ཐུང་དང་རླབས་ཕྲན་སོགས་སུ་དབྱེར་ཡོད་དོ། །
སྐུད་མེད་གློག,སྐུད་མེད་གློག་རླབས་ལ་བརྟེན་ནས་བར་སྣང་ཁམས་སུ་བརྡ་འཕྲིན་སྣ་ཚོགས་གཏོང་བར་བྱེད་པའི་ལག་རྩལ་ལོ། །
སྐུད་མེད་དྲྭ་འཇུག,གློག་རླབས་ཀྱིས་བར་སྣང་ནས་འཕྲིན་བརྡ་སྐྱེལ་བ་ལ་བརྟེན་ནས་དྲ་བའི་ནང་དུ་འཇུག་ཚུལ་ཞིག་གོ །
སྐུད་མེད་མཚེ་འཕྲིན,སྒྲའི་འཕྲིན་བརྡ་རྒྱུ་བའི་སྐུད་པ་མེད་པར་མི་གཉིས་ཙམ་གྱིས་ཕན་ཚུན་དུ་གཏམ་སྨྲ་བའི་འཕྲིན་ཆས་ཕྲུ་གུ་མཚེ་མ་ལྟ་བུའི་ཆ་འགྲིག་ཅིག་གོ །
སྐུད་མེད་འཕྲིན་གཏོང༌,སྐུད་མེད་གློག་རླབས་ལ་བརྟེན་ནས་བར་སྣང་དུ་གློག་གི་བརྡ་འཕྲིན་གཏོང་བ་སྟེ། གློག་གི་བརྡ་འཕྲིན་དེས་སྒྲ་དང་ཡི་གེ་དང་པར་རིས་ཀྱི་ཚབ་བྱེད་ཅིང༌། འཕྲིན་གྱི་ནང་དོན་མི་འདྲ་བ་ལ་བརྟེན་ནས་སྐུད་མེད་ཁ་པར་དང༌། སྐུད་མེད་གློག་ཡིག་དང་སྐུད་མེད་གཟུགས་འཕྲིན་སོགས་སུ་དབྱེའོ། །
སྐུད་མེད་འབྲེལ་དྲྭ,གློག་རླབས་ཀྱིས་བར་སྣང་དུ་འཕྲིན་བརྡ་སྐྱེལ་བའི་འབྲེལ་དྲྭའོ། །
སྐུད་མེད་རྒྱང་སྒྲོག,སྐུད་མེད་གློག་རླབས་ལ་བརྟེན་ནས་བར་སྣང་དུ་འཕྲིན་བརྡ་གཏོང་བའི་རྒྱང་སྒྲོག་གོ །
སྐུད་མེད་སྐད་སྦུག,སྒྲའི་འཕྲིན་བརྡ་རྒྱུ་བར་སྐུད་པ་མི་དགོས་པའི་སྐད་སྦུག་གོ །
སྐུད་ཞྭ,སྐུད་པས་བསླས་པའི་ཞྭའོ། །
སྐུད་ཡོད་བརྙན་འཕྲིན,གློག་ཐག་དང་འོད་ཐག་གི་སྐུད་ལམ་ལ་བརྟེན་ནས་བྱུང་བའི་བརྙན་འཕྲིན་ནོ། །
སྐུད་ཡོད་རྒྱང་སྒྲོག,སྐུད་ལམ་བརྒྱུད་ནས་གཏོང་བའི་རྒྱང་སྒྲོག་གོ །
སྐུད་ལམ་བརྙན་འཕྲིན,གཟུགས་བརྙན་གྱི་འཕྲིན་བརྡ་རྣམས་བར་སྣང་ནས་སྐུད་པ་མེད་པར་འོང་བ་མ་ཡིན་པར་གློག་ཐག་གི་ལམ་བརྒྱུད་ནས་འོང་བའི་བརྙན་འཕྲིན་ནོ། །
སྐར་མདའ,༡ མཁའ་དབྱིངས་སུ་གནས་པའི་དངོས་རྫས་ཆུང་ངུ་དང་རྡུལ་རྣམས་ས་ལྒང་ཕྱི་རོལ་གྱི་རླུང་རིམ་ཆེན་པོའི་ནང་དུ་རྒྱུ་བ་ན་རླུང་དང་བརྡར་བ་ལས་ཚ་བ་དང་འོད་འབྱུང་བ་ལ་སྐར་མདའ་ཞེས་བྱ་བ་དང༌། ༢ རྩལ་རྩེད་ཀྱི་རིགས་ཤིག་གོ །
སྐར་མདའ,༡ མཁའ་དབྱིངས་སུ་གནས་པའི་དངོས་རྫས་ཆུང་ངུ་དང་རྡུལ་རྣམས་ས་ལྒང་ཕྱི་རོལ་གྱི་རླུང་རིམ་ཆེན་པོའི་ནང་དུ་རྒྱུ་བ་ན་རླུང་དང་བརྡར་བ་ལས་ཚ་བ་དང་འོད་འབྱུང་བ་ལ་སྐར་མདའ་ཞེས་བྱ་བ་དང༌། ༢ རྩལ་རྩེད་ཀྱི་རིགས་ཤིག་གོ །
སྐར་མཚམས,སློབ་མ་བསྡུ་བ་སོགས་ཀྱི་སྐབས་སུ་གཏན་ཕབ་བྱས་པའི་མ་མཐའི་སྐར་གྲངས་ཀྱི་ཚད་དོ། །
སྐར་ཚོགས,བརྟན་སྐར་བཅུ་ཕྲག་ནས་བྱེ་བ་དུ་མའི་བར་གྱིས་གྲུབ་ཅིང་འབྱུང་ཁུངས་གཅིག་ལས་བྱུང་ཞིང་ནང་ཕན་ཚུན་ལ་འཐེན་ཤུགས་ཀྱི་འབྲེལ་བ་ཡོད་པའི་ནམ་མཁའི་སྐར་ཚོགས་སོ། །
སྐར་ཞོགས,དུས་ཐུང་ངུའི་ནང་དུ་སྐར་མདའ་མང་པོ་ཆར་བ་འབབ་པ་བཞིན་དུ་རྒྱུ་བའམ་ཕྱོགས་གཅིག་ཏུ་ཞོགས་པའོ། །
སྐར་རིམ་མགྲོན་ཁང༌,མགྲོན་ཁང་དང་ཟས་ཁང་སོགས་ཀྱི་བསྒྲིག་ཆས་དང་དོ་དམ་དང་ཞབས་ཞུའི་རིམ་པ་སྐར་གྲངས་ཀྱིས་འབྱེད་ཅིང། སྐར་མའི་གྲངས་ཅི་ཙམ་མང་ན་ཞབས་ཞུ་སོགས་ཀྱི་ཚད་ཀྱང་དེ་ཙམ་གྱིས་ལེགས་པ་ཡོད་པར་མཚོན་ཏེ། ད་ལྟ་ཆེས་ལེགས་ཤོས་ནི་སྐར་གྲངས་ལྔ་ཡན་ཆད་ཀྱི་མགྲོན་ཁང་ཡིན་ནོ། །
སྐར་རྟགས་འཐེབ་ནོན། སྐར་འཐེབ,ལག་འཕྲིན་སོགས་ཀྱི་ངོས་ན་སྐར་མ་ལྟ་བུའི་རི་མོ་འདིའི(*)རྟགས་ཡོད་པའི་འཐེབ་གནོན་ཞིག་གོ །
སྐར་རྡོ,རླུང་ཁམས་ཆེན་པོའི་བང་རིམ་བརྒལ་ཏེ་ས་ཐོག་ཏུ་ལྷུང་བའི་སྐར་མདའི་རྡོའོ། །
སྐར་ལྔ་མགྲོན་བྲང༌,འཆར་འགོད་དམ་འཛུགས་སྐྲུན་ནམ་བདག་གཉེར་རམ་ཞབས་འདེགས་ཀྱི་རྣམ་གྲངས་སམ་མཁོ་ཆས་རྣམས་ཤིན་ཏུ་རྒྱས་སྤྲོས་ཅན་གྱི་མགྲོན་བྲང་ངོ༌། །
སྐར་སྙེག,བརྙན་སྐར་དང་གླུ་སྐར་དང་གྲུག་སྐར་སོགས་ལ་དགའ་ཞེན་དང་ཡིད་སྨོན་ཚད་མེད་བྱེད་པའོ། །
སྐར་སྤྲིན,རླུང་དང་རྡུལ་ལས་གྲུབ་པའི་སྨུག་སྤྲིན་གྱི་རྣམ་པ་ཅན་གྱི་ནམ་མཁའི་དངོས་པོའོ། །
སྐས་དཀར,ཐེམ་སྐས་གསལ་བར་བྱེད་པའི་དཀར་ཁུང་ངོ༌། །
སྐས་ཚན,ཐོག་ཁང་གི་སྐས་སྒོ་གཅིག་གིས་དབྱེ་བའི་ཚན་པའོ། །
སྐས་ཚན་སྒོ,ཐོག་བརྩེགས་མང་པོ་ཅན་གྱི་ཁང་པའི་ནང་དུ་འཇུག་པའི་སྐས་ཚན་གྱི་སྒོའོ། །
སྐས་ཞིང༌། ཐེམ་ཞིང༌,རི་ལྡེབས་སུ་སྐས་ཐེམ་གྱི་དབྱིབས་ལྟར་བྱས་པའི་ས་ཞིང་ངོ༌། །
སྐུ་དྲག,སྔར་འདས་པའི་སྤྱི་ཚོགས་ལམ་ལུགས་དག་དང་ད་ལྟའི་རྒྱལ་པོའི་ལམ་ལུགས་ལག་བསྟར་བྱེད་པའི་རྒྱལ་ཁབ་དག་ཏུ་ཁྱད་དབང་ཐོབ་ཐང་ཡོད་པའི་ཁྱིམ་རྒྱུད་ཀྱི་མིའོ། །
སྐུ་དྲག་ནད,ཟས་རིགས་བཅུད་ལྡན་གྱིས་ལུས་ཟུངས་གསོ་བཞིན་ངལ་གསོ་ལེགས་པར་བྱེད་དགོས་པའི་ཡུན་ནད་རིགས་ཀྱི་ཕལ་མིང་ངོ་། །
སྐུ་མགྲོན་ཤག,འཁོར་སྒུག་ཁང་དང་ལུས་ཁྲུས་ཁང་སོགས་སུ་སྐུ་མགྲོན་ནམ་མགྲོན་པོ་གལ་ཆེན་ལ་ཆེད་དམིགས་སུ་བཀོད་སྒྲིག་བྱས་པའི་ཁང་ཤག་གོ །
སྐུད་ཁྲ,ཕྱི་ཤུན་ཁྲ་བོ་ཅན་གྱི་གློག་སྐུད་ཅིག་གོ །
སྐུད་གནས,༡ ཚན་རིག་ལག་རྩལ་གྱི་སྐབས་སུ་མ་ལག་གང་རུང་གིས་ཚད་འཛིན་གྱི་བརྒྱུད་རིམ་ནང་དུ་ཡོད་པ་དང༌། ༢ རྩིས་འཕྲུལ་མ་ལག་གི་སྐབས་འབྲེལ་དྲྭའི་ཐོག་ཏུ་ཡོད་པའོ། །
སྐུད་གོས,ཤིང་བལ་གྱི་སྐུད་པ་ལས་བསླས་པའི་སྟོད་གོས་སོ། །
སྐུད་ཆད,ཁ་པར་དང་དྲ་བ་སོགས་སྐུད་ལམ་གྱི་བར་རྐྱེན་དབང་གིས་མཚམས་ཆད་པར་གྱུར་པའོ། །
སྐུད་ལམ,གློག་རྒྱུན་དང་རླངས་འཁོར་སོགས་རྒྱུ་བའི་ལམ་མོ། །
སྐུད་སྡེབ,དྲྭ་སྐུད་སོགས་བསྒྲིགས་རིམ་ལྟར་སྡེབ་སྒྲིག་བྱེད་པའོ། །
སྐུད་སྣེ། ཁུངས་སྣེ,བྱ་བ་དང་དངོས་པོ་འཕེལ་རྒྱས་སུ་འགྲོ་བའི་སྣེ་མོ་དང་གནད་དོན་འཚོལ་ཞིབ་བྱེད་པའི་བརྒྱུད་ལམ་མོ། །
སྐུམ་ཤུགས,དངོས་པོ་གང་རུང་ལ་འཐེན་ཤུགས་ཐེབ་པའི་སྐབས་སུ་དེའི་ནང་གི་ཕྱོགས་སམ་ངོས་གཉིས་སུ་གནས་པའི་འཐེན་ཤུགས་ཏེ། དཔེར་ན། ཐག་པའི་སྣེ་གཉིས་ནས་འཐེན་པ་ན་དེ་ཉིད་མི་འཆད་པར་འཛིན་པའམ་ནང་དུ་སྐུམ་པའི་ཤུགས་ལྟ་བུའོ། །
སྐུར་རླབས,འཕྲིན་གཏོང་གི་སྐབས་སུ་ཕར་ལ་བསྐུར་བྱའི་འདར་ཚད་དམའ་བའི་བརྡ་རྟགས་དེ་འདར་ཚད་མཐོ་བའི་གློག་རླབས་ལ་དྲངས་ཏེ་སྐུར་བྱེད་ཀྱི་གློག་རླབས་ཤིག་གོ །
སྐུལ་ཆས,ཟེར་སྡེར་དང་མཉེན་སྡེར་སོགས་རྩིས་འཕྲུལ་དང་འབྲེལ་ཏེ་བྱ་བར་འཇུག་བྱེད་དམ་ཁ་ལོ་སྒྱུར་བྱེད་ཀྱི་སྲ་ཆས་སོ། །
སྐུལ་བརྡ,རྩིས་འཕྲུལ་བྱ་བ་བྱེད་པར་སྐུལ་བའི་བརྡ་སྟེ། བྱེད་ནུས་འཐེབ་དང་ཚན་སྡེབ་འཐེབ་དང་དམིགས་བསལ་གྱི་ཡི་གེ་དང་ཨང་གྲངས་དང་བརྡ་རྟགས་སོགས་ལ་བརྟེན་ནས་རྩིས་འཕྲུལ་ལ་ཁ་ལོ་སྒྱུར་བྱེད་ཅིག་གོ །
སྐུལ་མ། སྐུལ་ལྕག,བྱ་བ་གང་རུང་བྱེད་པ་ལ་སྐུལ་བར་བྱེད་པའོ། །
སྐུལ་རྒྱུ,སྐུལ་རྒྱུའི་འགྲེལ་བར་ལྟོས།
སྐུལ་རྒྱུ,སྐྱེ་དངོས་ཀྱི་ནང་དུ་ཡོད་པའི་སྐྱེ་ཞིང་འཕེལ་བའི་ནུས་པ་འདོན་པ་དང་སྲོག་ཆགས་རྣམས་ཀྱི་ཁྲག་རྒྱུན་འཁོར་རྒྱུག་དང་འགྲོགས་ནས་ལུས་ཀྱི་འགུལ་བསྐྱོད་ལ་ནུས་པ་འདོན་པའི་དངོས་རྫས་ཤིག་གོ །
སྐེ་དཀྲིས,གྲང་འགོག་གམ་མཛེས་འཕྱོར་གྱི་ཆེད་དུ་སྐེ་ལ་དཀྲི་བྱའི་དར་རམ་རས་ནར་མོ་ཞིག་གོ །
སྐེ་ཕྱེ,སྔོ་ཆུང་ངམ་སྐེ་ཚེ་གཡུང་བ་ལས་བཟོས་པའི་ཕྱེ་མའོ། །
སྐེ་ཚེ,སྔོ་ལྡུམ་རིགས་ཤིག་སྟེ། མེ་ཏོག་སེར་པོ་ཆུང་ངུ་འཆར་བ་འབྲས་བུ་སེར་པོ་རོ་ཚ་བ་བྲོ་རྫས་སུ་བྱེད་པ་ཞིག་ཡིན་ལ། ལོ་མ་དང་སྡོང་བུ་དང་རྩ་བ་སོ་སོར་བཟའ་ཚོད་དུ་བྱེད་ཅིང་ནང་གསེས་ཀྱི་དབྱེ་བ་འགའ་ཞིག་ཡོད་དོ། །
སྐེ་ཚོད,སྔོ་ཚལ་བསྙལ་བ་སོགས་ཀྱིས་བཟོས་པའི་མགྲེ་བའམ་ཚ་སྐྱུར་གྱི་རོ་དང་ལྡན་པའི་བཅའ་བ་ཞིག་གོ །
སྐེ་རྒྱན། མགུལ་རྒྱན,སྐེ་ལ་གདགས་པར་བྱ་བའི་རྒྱན་ཆའོ། །
སྐེ་རྨེན,སྐེའི་འོག་ཞབས་སུ་ཡོད་པའི་གཤེར་རྨེན་ནོ༌། །
སྐེ་རྨེན་འཕེལ་ནད,སྐེ་རྨེན་འཕེལ་བའམ་རྒྱས་དྲགས་པ་ལས་བསྐྱེད་པའི་ནད་རིགས་ཤིག་གོ །
སྐེགས་ཁྲ,མཆུ་རིང་ཞིང་སྡེར་སྐྱི་མེད་པ། ཉ་དང་སྲིན་འབུའི་རིགས་གཟན་དུ་བྱེད་པའི་འདབ་ཆགས་ཤིག་གོ །
སྐེད་རྔ་རུ་ཁག,སྐེད་རྔ་བཏགས་ནས་ཞབས་བྲོ་འཁྲབ་མཁན་གྱི་རུ་ཁག་གོ །
སྐེད་རྔ,ལུས་སྐེད་དུ་བཏགས་ནས་བརྡུང་བར་བྱ་བའི་རྔའོ། །
སྐེད་སྐབས་མཛེས་བཅོས། སྐེད་བཅོས,སྐེད་པ་སྦོམ་ཕྲ་རན་པར་འཆོས་པར་བྱེད་པའོ། །
སྐེམ་ཐལ,དབྱར་དུས་ལུས་པོར་ཚ་ཐོར་མི་འབྱུང་བ་དང་བསིལ་བ་དང་སིམ་པའི་ཆེད་དུ་བྱུག་པར་བྱ་བའི་རྫས་འགྱུར་གྱི་དངོས་པོ་དུ་མ་བསྲེས་ནས་བཟོས་པའི་ཕྱེ་མ་ཞིག་གོ །
སྐེམ་སྒམ,ཚ་དྲོད་ལ་བརྟེན་ནས་དངོས་རྫས་ཀྱི་རླན་གཤེར་མེད་པར་བཟོ་བའི་སྒམ་དབྱིབས་ཀྱི་བསྒྲིག་ཆས་སོ། །
སྐོང་སྐྲུན,སའི་སྟོང་ཆ་བཀང་ནས་དེའི་ཐོག་ཏུ་ལམ་དང་གླིང་ག་སོགས་བཟོ་སྐྲུན་བྱེད་པའོ། །
སྐོར་གཡེང༌,གཏན་ཁེལ་བྱས་པའི་ལམ་ཐིག་དང་ཁྱབ་ཁོངས་ལྟར་ས་གནས་ཁག་ཏུ་བསྐྱོད་དེ་བྱེད་སྒོ་སྤེལ་བའོ། །
སྐོར་གོང༌,ཞ་ཉེ་ལས་གྲུབ་པའི་འཕེན་རྩལ་འགྲན་བྱེད་ཀྱི་གོང་བུ་འཛིན་ལུང་ཅན་ཞིག་དང་དེའི་ལུས་རྩལ་ལོ། །
སྐོར་བསྐྱོད,མཚོ་ཐོག་དང་མཁའ་ཐོག་ཏུ་གནམ་གྲུའམ་གྲུ་གཟིངས་ཀྱིས་སྐོར་ཞིབ་བྱེད་པའོ། །
སྐོར་བྱེད་ཤེད་འཕྲུལ,རླངས་འཁོར་སོགས་ཀྱི་ཤེད་འཕྲུལ་ཐོག་མར་སྐོར་བར་བྱེད་པའི་གློག་བསྐོར་ཤེད་འཕྲུལ་ལོ། །
སྐོར་མདའ,འཕྲུལ་འཁོར་སོགས་སུ་སྤྲད་དེ་འཕྲུལ་ཆ་གཞན་ཞིག་སྐོར་བར་བྱེད་པའི་འཁོར་མདའོ། །
སྐོར་ཚོ། སྐོར,མིའི་ཚོགས་པའམ་བྱ་བའི་ཁྱབ་ཁོངས་ངེས་ཅན་ཞིག་སྟེ། གྲོགས་པོའི་སྐོར་ལྟ་བུའོ། །
སྐོར་འཁྲབ,ཟློས་གར་ཚོགས་པ་སོགས་ས་ཕྱོགས་གང་སར་བསྐྱོད་ནས་འཁྲབ་སྟོན་བྱེད་པའོ། །
སྐོར་འགྲན,འགྲན་ཞུགས་པ་ཕན་ཚུན་བར་རེས་མོས་སུ་འགྲན་བསྡུར་བྱེད་དུ་བཅུག་རྗེས་འགྲན་བསྡུར་ཡོངས་རྫོགས་ཀྱི་བསྡོམས་སྐར་མང་ཉུང་ལྟར་ཨང་རིམ་གཏན་འཁེལ་བྱེད་པའི་ལུས་རྩལ་འགྲན་བསྡུར་བྱེད་སྟངས་ཤིག་གོ །
སྐོར་འགྲོས,སྐར་མ་གཅིག་གིས་སྐར་མ་གཞན་ཞིག་ལ་བསྐོར་ཏེ་འགྲོ་བའི་འགྲོས་ཏེ། དཔེར་ན། སའི་གོ་ལས་ཉི་མར་ལོ་གཅིག་ལ་སྐོར་བ་ཐེངས་གཅིག་བྱེད་པ་ལྟ་བུའོ། །
སྐོར་འདྲི,ས་ཆ་ཀུན་ལ་སྐོར་བསྐྱོད་བྱས་ནས་འཚམ་འདྲི་བྱེད་པའོ། །
སྐོར་ཡུ,ལག་པས་བཟུང་ནས་བསྐོར་བར་བྱ་བའི་ཡུ་བ་སྟེ། འཕྲུས་ཆས་འགའ་ཞིག་སྐོར་བྱེད་དམ་དེའི་གློག་སློང་བྱེད་དོ། །
སྐོར་རུ,ཟླུམ་སྐོར་འབྲི་བྱེད་ཀྱི་ཡོ་བྱད་རྭ་གཉིས་ཅན་ཞིག་གོ །
སྐོར་རུ,འཁོར་ལོ་གཅིག་དང་འཁོར་རྟེན་གཅིག་ལས་གྲུབ་པའི་སྟབས་བདེའི་འཕྲུལ་འཁོར་ཞིག་གོ །
སྐོར་རྟོག་པ,ཆེད་དུ་བདེ་འཇགས་ལ་སྐོར་ཞིབ་སྲུང་སྐྱོབ་བྱེད་མཁན་གྱི་ཉེན་རྟོག་པའོ། །
སྐོར་ལམ,གྲོང་ཁུལ་དུ་སྐོར་བའི་ཚུལ་དུ་བཟོས་པའི་ལམ་མོ། །
སྐོར་ལྟ,ས་ཕྱོགས་ཁག་ལ་འཁོར་ནས་བསྐྱོད་ཅིང་ལྟ་ཞིབ་བྱེད་པའོ། །
སྐྱ་ཀ,འདབ་ཆགས་ཀྱི་རིགས། ལུས་སྐྱུང་ཀ་ལས་ཆུང་བ། མགོ་རྒྱབ་མཇུག་མ་ནག་པ། ལྟོ་བ་དང་ཕྲག་པ་དཀར་བ། མཆུ་དང་མཇུག་སྒྲོ་རིང་བ་ཅན་ཞིག་གོ །
སྐྱ་བྲིས། མ་ཟིན,གཏན་ཁེལ་མ་བྱས་པའི་རི་མོ་དང་རྩོམ་ཡིག་གོ །
སྐྱ་འགྲིབ,མིག་ནང་གི་དྭངས་རྫས་ཡོངས་རྫོགས་སམ་ཆ་ཤས་རྙོག་མར་ཆགས་པ་སྟེ། བད་ཀན་སྐྱ་རྦབ་ཀྱིས་མཐོང་བྱེད་སྒྲིབ་པའི་མིག་ནད་ཀྱི་རིགས་ཤིག་གོ །
སྐྱ་རིས,ཐོག་མར་བྲིས་པའི་སྐྱ་ཐིག་གི་རི་མོའོ། །
སྐྱ་རིས་ས་བཀྲ། སྐྱ་བཀྲ,སྐྱ་རིས་སམ་ཚོན་མདོག་གཅིག་ཙམ་ལས་མེད་ཅིང༌། སྲིད་འཛིན་ས་ཁུལ་དང་ཆུ་རྒྱུད་དང་ས་དབྱིབས་དང་གྲོང་རྡལ་དང་འགྲིམ་འགྲུལ་ལམ་སོགས་ལ་སླ་རིས་སམ་ཕྱོགས་སྟོན་མཚོན་རྟགས་ཙམ་ལས་ས་མིང་ཡི་གེ་བྲིས་མེད་པའི་ས་ཁྲ་སྟེ། སློབ་ཁྲིད་ཀྱི་སྐབས་སུ་སློབ་མ་རྣམས་ཀྱིས་ས་ཆ་ངོས་འཛིན་པའམ་ས་མིང་ཡི་གེར་འབྲི་དགོས་པའམ་ས་ཁྲ་གཞན་གྱི་བྲི་བའི་གཞིར་བསྒྱུར་ཏུ་རུང་བ་ཞིག་གོ །
སྐྱ་ལེན,ཟློས་གར་གྱི་འཁྲབ་ཆས་མ་སྤྲས་ཤིང་རོལ་མོའི་རམ་འདེགས་མེད་པར་ཟློས་གར་ནང་གི་གླུ་ཚན་པ་གཅིག་གམ་འགའ་ལེན་པའི་རྣམ་པ་ཞིག་གོ །
སྐྱབས་འཆོལ་པ,རང་བྱུང་གི་གནོད་འཚེ་དང་དམག་འཁྲུག་སོགས་ཀྱི་རྐྱེན་དབང་གིས་འཚོ་བའི་རྟེན་གཞི་མེད་པར་གྱུར་ཏེ་ཡུལ་གཞན་དུ་གྱར་བའི་མིའོ། །
སྐྱར་མོ་སྐེ་རིང༌,འདབ་ཆགས་ཀྱི་རིགས་ཤིག་སྟེ། མཆུ་དྲང་ཞིང་རྣོ་བ། སྐེ་རིང་བ་འཕུར་ཚེ་སྐུམ་པ། ཆུ་འགྲམ་དུ་འཚོ་བ་ཞིག་གོ །
སྐྱར་མོ། ཆུ་སྐྱར,འདབ་ཆགས་ལས་ཆུ་བྱའི་རིགས་མདོག་དཀར་བ་གཤོག་པ་རིང་ཞིང་གཤོག་སྣེ་ནག་ལ་ཕྲ་བར་མངོན་པ། མགོ་བོ་ཅུང་ཆེ་ཞིང་མཆུ་ལེབ་པ་སྡེར་སྐྱི་ཅན་མཚོ་འགྲམ་སོགས་སུ་ཉ་རིགས་ཁ་ཟས་གཙོ་བོར་བྱེད་པ་ཞིག་གོ །
སྐྱི་གཤོག་ཁག,འབུ་སྲིན་དབྱེ་རིམ་ཁྲོད་ཀྱི་རིགས་ཀྱི་སྐྱི་མོ་ལྟ་བུའི་གཤོག་པ་མདངས་གསལ་སྒྲིབ་བྲལ་རྩ་རིས་མངོན་པ་ཅན་གྱི་ཁག་གམ་རིགས་སོ། །
སྐྱི་བ། ཚོས་སེར་སྡོང་པོ,ལྗོན་པའི་རིགས་ཏེ། ལོ་མ་སྒྲོ་དབྱིབས། མེ་ཏོག་སེར་སྐྱ་སྐོགས་འབྲས་ཅན་ལ་མེ་ཏོག་གི་ཐིའུས་ཚོས་རྫས་སེར་པོ་བྱ་རུང་བ་ཞིག་གོ །
སྐྱི་ལྷེབ,སྐྱི་མོ་ལྟ་བུའི་ཤུན་ལྤགས་སྲབ་མོའོ། །
སྐྱིད་འདོད་རིང་ལུགས,རང་ཉིད་ཁོ་ན་སྐྱིད་པར་འདོད་པའི་བསམ་བློ་དང་སྤྱོད་ཚུལ་ལོ། །
སྐྱིན་དངུལ,མི་སྒེར་རམ་ཐུན་མོང་ལ་གྱོང་གུད་བཟོས་པའི་ཚབ་ཏུ་སྤྲད་པར་བྱ་བའི་དངུལ་ལོ། །
སྐྱིན་པ,ནོར་རྫས་ལག་བརྒྱུད་སྐབས་ཆག་སྐྱོན་ནམ་ཆད་ནོར་བྱུང་བའི་གྱོང་གུད་དངོས་རྫས་གཞན་གྱིས་གསབ་པའོ། །
སྐྱིན་མེད,རིན་ཚབ་མི་དགོས་པའམ་ཡོང་སྒོ་མེད་པར་གཞན་ལ་རོགས་རམ་བྱེད་པ་ལྟ་བུའོ། །
སྐྱུ་རུ,ཤིང་ཆེན་གྱི་རིགས་ཏེ། ལོ་མ་སྒོར་ཞད་ཅན། མེ་ཏོག་དཀར་པོ། འབྲས་བུ་ཟླུམ་སྒོང་དམར་ནག་རོ་ཤིན་ཏུ་སྐྱུར་བ་ཅན་ཞིག་སྟེ། དེའི་འབྲས་བུ་ལའང་སྐྱུ་རུ་ཞེས་བྱའོ། །
སྐྱུགས་ལྡད,རྨིག་དབྲག་སྲོག་ཆགས་ལ་ལ་ཞིག་གིས་གཟན་རྩྭ་རྩིང་ལྡད་བྱས་ཏེ་མིད་རྗེས་སླར་ཡང་ཁམ་རེ་བཞིན་ཁ་ནང་དུ་ཕྱིར་བསློགས་ཏེ་ཞིབ་ཏུ་ལྡད་པར་བྱེད་པའི་ཚུལ་ལོ། །
སྐྱུང་ཀ,འདབ་ཆགས་རིགས་ལུས་བྱ་རོག་ལས་ཆུང་ཞིང་མགོ་ལུས་ཀྱི་སྤུ་མདོག་ནག་ལ་བཀྲག་མདངས་ཆེ་བ། མཆུ་དང་རྐང་བ་དམར་ཞིང་མདངས་གསལ་བ། སྐད་ཕྲ་ལ་གསང་བར་སྒྲོག་པ་ཞིག་གོ །
སྐྱུར་གཤིས,སྐྱུར་ཅན་གྱི་གཤེར་ཁུ་ལ་ཡོད་པའི་ངོ་བོ་སྟེ་སྐྱུར་དྲི་བྲོ་ལ། རྡོ་དྲེག་ཚོད་ཤོག་སྔོན་པོ་གཤེར་ཁུ་དེའི་རིགས་ཀྱི་ནང་དུ་སྦངས་ན་དམར་པོར་འགྱུར་རོ། །
སྐྱུར་ཆར,བཟོ་གྲྭ་དག་ནས་ཕྱིར་བཏང་བའི་རླངས་རོ་རྣམས་སྐྱུར་དུ་གྱུར་ནས་མཁའ་དབྱིངས་སུ་འཕྱོ་ཞིང་ཆུ་རླངས་དང་ཕྲད་ཚེ་སྐྱུར་གྱི་རང་བཞིན་ཅན་གྱི་སྤྲིན་དུ་གྱུར་ནས་ཁ་ཆར་སྨུག་པ་སོགས་ཀྱི་རྣམ་པས་སར་བབས་པ་སྟེ། དེས་འཛུགས་བསྐྲུན་གྱི་དངོས་པོ་དག་རུལ་བའམ་བཙའ་རྒྱག་པ་དང༌། ཆུ་མགོ་དང་ས་གཤིས་སོགས་འབགས་ཤིང་བསླད་པར་འགྱུར་པས་རྩི་ཤིང་དང་མི་ལུས་ཀྱི་བདེ་ཐང་ལ་གནོད་པ་ཆེའོ། །
སྐྱུར་དམ,སྐྱུར་ཁུ་བླུག་སའི་དམ་བིའོ། །
སྐྱུར་བཏོན་ཤ,ནང་གི་སྐྱུར་རྫས་ཀྱི་རྒྱུ་རྣམས་ཕྱིར་བཏོན་ཟིན་པའི་ཤའོ། །
སྐྱུར་བསྙལ,གྲོ་ཕྱེ་སོགས་ལ་ཕབས་རྩི་བཏབ་ནས་སྐྱུར་བསྐྱེད་པའོ། །
སྐྱུར་ཚལ། ལོ་སྐྱུར,ཚལ་དཀར་སོགས་སྔོ་ཚལ་རྣམས་བསྙལ་ནས་སྐྱུར་ལངས་པར་བྱས་པའི་ཚོད་མ་ཞིག་གོ །
སྐྱུར་ཚལ། ལོ་སྐྱུར,དཀར་སོགས་སྔོ་ཚལ་རྣམས་བསྙལ་ནས་སྐྱུར་ལངས་པར་བྱས་པའི་ཚོད་མ་ཞིག་གོ །
སྐྱུར་རྙིང༌,ཡུན་རིང་དུ་བསྙལ་བའི་བྲོ་སྐྱུར་རོ། །
སྐྱུར་རྩི་ཆེན་པོ,དབྱིབས་ཚ་ལུ་མ་དང་འདྲ་ཞིང་ཅུང་ཆེ་བ། བྲོ་བ་སྐྱུར་ཞིང་ཤུན་ལྤགས་མཐུག་པའི་ཤིང་ཏོག་ཅིག་གོ །
སྐྱུར་སིལ,དྲོད་ཁུལ་དུ་སྐྱེས་ཤིང་རོ་སྐྱུར་བའི་ཤིང་ཏོག་ཚ་ལུ་མའི་བྱེ་བྲག་ཅིག་གོ །
སྐྱེ་ཁམས་ཁོར་ཡུག,སྐྱེ་དངོས་རང་དང་སྐྱེ་དངོས་དག་གནས་ཤིང་འཕེལ་བར་ཤུགས་རྐྱེན་གཏོང་བའི་ཕྱི་རོལ་ཡུལ་གྱི་ཆ་རྐྱེན་མཐའ་དག་སྟེ། དཔེར་ན་སྐྱེ་དངོས་མ་ཡིན་པ་ཉི་དྲོད་དང་ས་ཆུ་རླུང་སོགས་དང༌། སྐྱེ་དངོས་ཡིན་པ་རྩི་ཤིང་དང་སྲོག་ཆགས་ཕྲ་སྲིན་སོགས་ལྟ་བུའོ། །
སྐྱེ་ཁམས་དཔལ་ཡོན,སྐྱེ་ཁམས་ལ་གཏོར་བརླག་མི་བྱེད་པར་དོ་མཉམ་པའི་ངང་གནས་སུ་འཇུག་པ་དང༌། རང་བྱུང་ཁམས་དང་མིའི་ཤེས་རིག་འཆམ་མཐུན་དུ་གནས་སུ་འཇུག་པའི་སྣང་ཚུལ་ལོ། །
སྐྱེ་ཁམས་དོ་མཉམ,སྐྱེ་དངོས་ནང་ཕན་ཚུན་དགྲ་ཟླར་ལངས་པ་དང༌། འགལ་རྐྱེན་ཡོད་པའི་དབང་གིས་ཕན་ཚུན་ཚོད་འཛིན་དང་འགྱུར་ལྡོག་དང་གསབ་རེས་དང་བརྗེ་རེས་སོགས་ཀྱི་སྒོ་ནས་དོ་མཉམ་ངང་དུ་གནས་ཐུབ་པ་སྟེ། དཔེར་ན་སྡོང་འབུ་མང་དྲགས་ན་ནགས་ཚལ་འཇོམས་ཀྱང་དེའི་ཁ་གནོན་བྱེའུ་ཡིན་པས་སྡོང་འབུ་དེ་དག་ཅི་དགར་འཕེལ་མི་འཇུག་ལ། དེ་བཞིན་དུ་བྱེའུ་མང་དྲགས་ན་འབྲུ་རིགས་ལ་གནོད་ཀྱང་དེ་དག་བྱ་ཁྲས་འཕེལ་མི་འཇུག་པ་ལྟ་བུས་མཚོན་སྐྱེ་ཁམས་ཁོར་ཡུག་རང་བཞིན་གྱིས་ཕན་ཚུན་དོ་མཉམ་པར་གནས་ཐུབ་པའི་ཆོས་ཉིད་ཅིག་གོ །
སྐྱེ་ཁམས་མ་ལག,སྐྱེ་དངོས་ཀྱི་ཚོགས་པའི་ཁྲོད་དུ། སྐྱེ་དངོས་སྣ་ཚོགས་ཀྱི་བར་རམ་སྐྱེ་དངོས་དང་ཁོར་ཡུག་ཕན་ཚུན་ལྟོས་ཤིང་གྲུབ་པའི་རང་བྱུང་མ་ལག་གོ །
སྐྱེ་ཁམས་འཛུགས་སྐྲུན,རང་བྱུང་ཁམས་ཀྱི་སྲོག་ཆགས་དང་རྩི་ཤིང་འཚོ་གནས་བྱ་ཡུལ་ཁོར་ཡུག་གི་འཛུགས་སྐྲུན་ནོ། །
སྐྱེ་ཁམས་སྡོད་གཞིས,ཐོག་མར་འཛུགས་སྐྲུན་བྱེད་སྐབས་ནས་བཟུང་སྟེ་ཁོར་ཡུག་སྲུང་སྐྱོབ་དང་སྡོད་དམངས་ཀྱི་བདེ་ཐང་དང་རྒྱུ་ཆ་དང་ནུས་ཁུངས་ལ་གྲོན་ཆུང་དང༌། འབགས་བཙོག་གི་ཚད་ཅི་ནུས་སུ་བསྙུངས་པའི་གསར་དར་སྡོད་ཁང་ལས་བཀོད་ཀྱི་རྣམ་པ་ཞིག་གོ །
སྐྱེ་ཁམས་སྲུང་ཡོལ,སྐྱེ་ཁམས་ཁོར་ཡུག་ལ་འགོག་སྲུང་བྱེད་པའི་ཡོལ་བ་ལྟ་བུར་གྱུར་བའི་རི་རྒྱུད་དང་གླིང་ཕྲན་སོགས་སོ། །
སྐྱེ་ཁམས,རང་བྱུང་ཁམས་ན་སྐྱེ་ཞིང་འཕེལ་བའི་ནུས་པ་ཡོད་པའི་དངོས་པོ་སྟེ། རྩི་ཤིང་སྲོག་ཆགས་སོགས་རང་བྱུང་གི་ཁོར་ཡུག་ངེས་ཅན་ཞིག་གི་ནང་དུ་གནས་ཤིང་འཚར་ལོངས་འབྱུང་བའི་རྣམ་པ་དང༌། དེ་དག་གི་སྐྱེ་ཁམས་ཁྱད་ཆོས་དང་འཚོ་བའི་གོམས་སྲོལ་སོགས་སོ། །
སྐྱེ་དངོས་དུས་ཟིན,སྐྱེ་དངོས་རྣམས་ཀྱི་ཚེ་སྲོག་འགུལ་བསྐྱོད་བྱེད་པའི་དུས་ཀྱི་དཀྱིལ་འཁོར་གྱི་ཆོས་ཉིད་དེ་དུས་ཡུན་རིང་པོར་རང་བྱུང་ཁམས་ལ་བསྟུན་པས་ནམ་ཞིག་རང་བྱུང་ཁམས་ཀྱི་ཆོས་ཉིད་དུ་གྱུར་པའི་ཉིན་མཚན་དུས་བཞི་སོགས་འགྱུར་ལྡོག་གི་དུས་ཀྱི་དཀྱིལ་འཁོར་དང་མཐུན་པའི་སྣང་ཚུལ་ཞིག་སྟེ། དཔེར་ན་ལོ་རེར་ལྗོན་ཤིང་དང་མེ་ཏོག་རྣམས་དུས་སུ་བཞད་དེ་འབྲས་བུ་སྨིན་པ་དང༌། དུས་བྱ་རྣམས་དུས་ལྟར་གནས་སྤོ་བའི་དུས་མཚམས་ཟིན་པའི་སྣང་ཚུལ་ལྟ་བུའོ། །
སྐྱེ་དངོས་ཕྲ་མོ། སྐྱེ་ཕྲན,གཟུགས་ཕྲ་ཞིང་གྲུབ་ཚུལ་སླ་བའི་སྐྱེ་དངོས་སྤྱིའི་མིང་སྟེ། ཕལ་ཆེ་བ་ཞིག་ཆེ་ཤེལ་ལ་བརྟེན་ན་མ་གཏོགས་ཐད་ཀར་མིག་གིས་ཇི་བཞིན་དུ་མཐོང་མི་ཐུབ་ལ། དེས་རང་བྱུང་ཁམས་ཁྱབ་ནས་ཡོད་པ་ཕྲ་སྲིན་དང་ནད་དུག་སོགས་ལྟ་བུའོ། །
སྐྱེ་དངོས་འཕེལ་འགྱུར,སྐྱེ་དངོས་གང་རུང་གི་ངོ་བོ་དག་རིམ་པ་དམའ་མོ་ནས་མཐོན་པོ་དང་གྲུབ་སྟངས་སླ་བ་ནས་འཛིངས་པའི་ཕྱོགས་སུ་འཕེལ་ཞིང་འགྱུར་བར་བྱེད་པའི་སྣང་ཚུལ་ལོ། །
སྐྱེ་དངོས,སྲོག་ཆགས་དང་རྩི་ཤིང་དང་སྐྱེ་དངོས་ཕྲ་མོ་སོགས་རང་བྱུང་ཁམས་ལས་སྐྱེ་ཞིང་འཚོ་བའི་དངོས་པོ་ཡོད་དོ་ཅོག་གོ །
སྐྱེ་ཕུང༌,སྐྱེ་དངོས་དང་སྲོགས་ཆགས་དང་ཕྲ་ཕུང་སོགས་སྐྱེ་ཞིང་འགྱུར་བ་དང་བཅས་པའི་ཕུང་པོའོ། །
སྐྱེ་ཕུང༌,རྩ་དང་གཞུང་རྟ་དང་ལོ་མའི་རྣམ་པར་མ་གྲུབ་པའི་སྐྱེ་དངོས་ཀྱི་ཕུང་པོའོ། །
སྐྱེ་ཕུང༌,སྐྱེ་ཕུང་གི་འགྲེལ་བར་ལྟོས།
སྐྱེ་བཅས་ཞིང་ལས,རྫས་འགྱུར་དང་རྩི་ཤིང་གི་སྐུལ་རྒྱུ་མི་བཀོལ་བར་སྐྱེ་བཅས་ལུད་རྫས་འཇོག་པ་དང༌།  ཞིང་སྨན་མི་བཀོལ་བར་སྐྱེ་དངོས་ལག་རྩལ་གྱི་སྒོ་ནས་གནོད་འབུ་འགོག་ཅིང༌། ཆུ་གཙང་མ་འདྲེན་པ་སོགས་ལ་བརྟེན་ནས་ཞིང་ལས་རང་བྱུང་ཁོར་ཡུག་ལེགས་པར་སྤེལ་བ་མངོན་འགྱུར་ནུས་པའི་ཞིང་ལས་ཐོན་སྐྱེད་ཀྱི་མ་ལག་ཅིག་གོ །
སྐྱེ་བཅས་ཟས་རིགས,སྐྱེ་བཅས་ཞིང་ལས་ཐོན་སྐྱེད་ལས་བྱུང་བའི་འབགས་བསླད་མེད་པའི་སྤུས་ལེགས་ཉེན་མེད་ཀྱི་བདེ་སྲུང་གི་ཐོན་རྫས་ཀྱི་རིགས་སོ། །
སྐྱེ་བཅས་འདྲེས་རྫས,སོལ་སྐྱུར་ཚྭ་དང་སོལ་དབྱང་འགྱུར་གྱི་རགས་པའི་འདྲེས་རྫས་མ་གཏོགས་པའི་སོལ་བའི་འབྱུང་རྒྱུ་ཅན་གྱི་འདྲེས་འགྱུར་གྱི་རྫས་སོ། །
སྐྱེལ་འཇོག,དན་གྲངས་སམ་བརྡ་འཕྲིན་རྣམས་རྩིས་འཕྲུལ་གཅིག་གི་ཐོག་ནས་རྩིས་འཕྲུལ་གཞན་ནམ་གློག་རྡུལ་བསྒྲིག་ཆས་གཞན་ཞིག་གི་ནང་དུ་སྐྱེལ་ཞིང་འཇོག་པར་བྱེད་པའོ། །
སྐྱེས་ཐུམ། ཁྱོས་ཐུམ,ལེགས་སྐྱེས་དངོས་པོ་བསྒྲིལ་སའི་ཐུམ་མོ། །
སྐྱེས་དངུལ,ལེགས་སྐྱེས་མཚོན་དོད་དངུལ་སྨར་རོ། །
སྐྱེས་པ,བྱིས་པ་མ་ཡི་མངལ་ལས་བཙས་པའོ། །
སྐྱེས་ཚད,ལོ་འཁོར་གཅིག་སོགས་ངེས་གཏན་ཡོད་པའི་དུས་ཚོད་ཀྱི་ནང་དུ་བཙས་པའི་གྲངས་ཀས་མིའི་སྤྱི་གྲངས་ཀྱི་སྟོང་ཆ་སོགས་ཅི་ཙམ་ཟིན་པའི་ཚད་དོ། །
སྐྱེས་རྐང༌,རྐང་སྐལ་ལམ་ལུགས་ཁེ་ལས་ཀྱིས་དམིགས་བསལ་བྱས་རྗེས་ཅན་གྱི་མི་ལ་སྐྱེས་སུ་ཕུལ་བའི་རྐང་སྐལ་ལོ། །
སྐྱེས་ལོ་ཟླ་ཚེས,སྐྱེས་དུས་ཀྱི་ལོ་དང་ཟླ་བ་དང་ཚེས་གྲངས་སོ། །
སྐྱེས་སྐར་སྤྲི་གོར,སྐྱེས་སྐར་ལ་རྟེན་འབྲེལ་ཞུ་བའི་ཆེད་དུ་བཟོས་པའི་སྤྲི་གོར་རོ། །
སྐྱེས་སྐར,རང་ཉིད་སྐྱེས་པའི་ཉི་མ་དང༌། ལོ་རེའི་ནང་དུ་ཐེངས་གཅིག་རེར་འཁོར་བའི་སྐྱེས་པའི་ཉི་མའོ། །
སྐྱོ་གར,ཟློས་གར་གྱི་འཁྲབ་ཚུལ་གཙོ་བོ་ཞིག་སྟེ། གང་ཟག་དང་དོན་དངོས་ཀྱི་བར་ལ་བསྡུམ་དུ་མེད་པའི་འགལ་བ་བྱུང་བས་ཡ་ང་བའི་མཇུག་འབྲས་བྱུང་ཚུལ་རྩ་བའི་ཁྱད་ཆོས་སུ་བྱས་པ་ཞིག་གོ །
སྐྱོ་བསང༌། སེམས་གཡེང༌,སེམས་དུབ་པའམ་ངལ་བ་བསང་བར་བྱེད་པའོ། །
སྐྱོ་མ། ཐུག་པ། ཆག་ཙེ,འབྲས་སོགས་ཀྱི་ཐུག་པའི་རིགས་སོ། །
སྐྱོན་ཆེན་ཐོ་འགོད,ནོར་ཞིང་འཕྱུགས་པ་ཆེན་པོ་ཤོར་པའི་གནས་ཚུལ་ཐོ་འགོད་བྱེད་པ་སྟེ། ལས་ཁུངས་སོགས་ཀྱི་སྒྲིག་ལམ་ལྟར་འཕྱུགས་སྐྱོན་དུ་བརྩི་བའི་རིམ་པ་ཞིག་གོ །
སྐྱོན་ཐོ་འགོད,ནོར་ཞིང་འཕྱུགས་པ་ཐོ་འགོད་བྱེད་པ་སྟེ། ལས་ཁུངས་སོགས་ཀྱི་སྒྲིག་ལམ་ལྟར་འཕྱུགས་སྐྱོན་དུ་བརྩི་བའི་རིམ་པ་དམའ་བ་ཞིག་གོ །
སྐྱོན་བརྗོད། སྐྱོན་སྟོན,གང་ཟག་གཞན་གྱི་ནོར་འཁྲུལ་བསྟན་ནས་དེ་ལ་སྐྱོན་བརྗོད་བྱེད་པའོ། །
སྐྱོན་བཤེར,སྐྱོན་དང་ནོར་འཁྲུལ་བཙལ་ནས་རང་སྐྱོན་རང་བརྗོད་བྱེད་པའོ། །
སྐྱོབ་ཐག,༡ མཐོ་ཞིང་ཉེན་ཁ་ཆེ་བའི་གནས་སོགས་སུ་བྱ་བ་སྒྲུབ་པའི་ཚེ་དེ་ལས་མི་ལྷུང་བར་འཛིན་པའམ་ཉེན་ཁ་ལས་སྐྱོབ་བྱེད་ཀྱི་ཐག་པ་དང༌། ༢ གནམ་གྲུ་དང་རླངས་འཁོར་སོགས་ཀྱི་འདུག་སྟེགས་ལས་མི་འབྲལ་བར་སྲུང་བྱེད་ཀྱི་ཐག་པའོ། །
སྐྱོབ་ཞུགས,ཉེན་སྐྱོབ་སྡེ་ཁག་གི་འགྲོ་ལུགས་བསྒྲུབས་ཏེ་དེའི་ཉེན་སྐྱོབ་ཀྱི་ནང་དུ་ཞུགས་པའོ། །
སྐྱོབ་ཞུགས,ཉེན་སྐྱོབ་སྤྱི་གཉེར་ཁང་གི་ཉེན་སྐྱོབ་བྱེད་སྒོའི་ནང་དུ་ཞུགས་པའོ། །
སྐྱོབ་ཞུགས,ཉེན་སྐྱོབ་སྡེ་ཁག་གི་འགྲོ་ལུགས་བསྒྲུབས་ཏེ་དེའི་ཉེན་སྐྱོབ་ཀྱི་ནང་དུ་ཞུགས་པའོ། །
སྐྱོབ་ར,རླངས་འཁོར་གྱི་མདུན་རྒྱབ་དང་འཕྲུལ་རྟའི་སྐྱོབ་ར་ལྟ་བུུ་སྟེ། ཉེན་ཁ་ལས་སྐྱོབ་བྱེད་ཀྱི་ལྕགས་སོགས་ཀྱི་ར་བ་དང་འདྲ་བའི་དངོས་པོའོ། །
སྐྱེ་བཅས་རྫས་རིག,རྫས་འགྱུར་རིག་པའི་ཡན་ལག་ཅིག་ཏེ། སྐྱེ་བཅས་འདྲེས་རྫས་ཀྱི་འབྱུང་ཁུངས་དང་གྲུབ་ཆ་དང་ངོ་བོ་དང་སྤྱོད་སྒོ་སོགས་ལ་ཞིབ་འཇུག་བྱེད་པའོ། །
སྐྱེ་བཅས,༡ སྔར་སྐྱེ་དངོས་ཕུང་པོར་འབྲེལ་བའམ་དེ་ལས་བྱུང་བའི་འདྲེས་རྫས་ཤིག་ལ་ཟེར་ཞིང༌། ད་ལྟ་སོལ་སྐྱུར་ཚྭ་དང་སོལ་གྱི་དབྱང་འགྱུར་དངོས་རྫས་མ་གཏོགས་པའི་སོལ་བའི་མ་རྡུལ་འདྲེས་པའི་འདྲེས་རྫས་ཤིག་དང༌། ༢ བྱ་དངོས་སོགས་འགྲུབ་བྱེད་ཀྱི་ཆ་ཤས་དག་ཕན་ཚུན་འབྲེལ་ཆགས་ཤིང་དོ་སྙོམས་པས། སྐྱེ་དངོས་ཀྱི་ཕུང་པོ་གཅིག་ལྟར་སོ་སོར་འབྲལ་དུ་མེད་པ་ཞིག་གོ །
སྐྱེ་མེད་འདྲེས་རྫས། སྐྱེ་མེད་རྫས,སྐྱེ་མེད་འདྲེས་འགྱུར་རྫས་ཞེས་པའི་ཚིག་བསྡུས་པ་སྟེ། སོལ་བའི་འབྱུང་རྒྱུ་མ་གཏོགས་པའི་འབྱུང་རྒྱུའི་རིགས་སོ། །
སྐྱེ་མེད་རྫས,སྐྱེ་མེད་འདྲེས་རྫས་ཞེས་པའི་ཚིག་སྡུད་དོ། །
སྐྱེ་ཟུག,མ་ལས་ཕྲུ་གུ་བཙའ་སྐབས་སྐྱེ་བའི་བུ་སྣོད་ཀྱི་ན་ཟུག་གོ །
སྐྱེ་འགོག་ཕྲ་སྲིན,སྐྱེ་དངོས་ཕྲ་མོ་འགའ་ཞིག་གི་རྒྱུན་འཕེལ་བ་འགོག་པའམ་གཅོད་པར་ནུས་པའི་སྐྱེ་དངོས་ཕྲ་སྲིན་གྱི་ངོ་བོ་ཅན་ཞིག་གོ །
སྐྱེ་འགོག་རྫས,སྐྱེ་དངོས་ཕྲ་མོའམ་སྲོག་ཆགས་དང་རྩི་ཤིང་ཁ་ཤས་ལས་བྱུང་ཞིང་སྐྱེ་དངོས་ཕྲ་མོ་གཞན་དག་སྐྱེ་བ་འགོག་པ་དང་གསོད་པའི་ནུས་པ་ལྡན་པའི་རྫས་འགྱུར་གྱི་དངོས་པོ་ཞིག་གོ །
སྐྱེ་འགྲེས་རིག་པ,སྐྱེ་དངོས་རིག་པའི་ཡན་ལག་ཅིག་སྟེ། སྐྱེ་དངོས་མ་ལག་གི་གྲུབ་སྟངས་དང་བྱེད་ལས་སོགས་ལ་ཞིབ་འཇུག་བྱེད་ཅིང༌། བཟོ་སྐྲུན་ལག་རྩལ་མ་ལག་ལེགས་བཅོས་བྱེད་པར་བཀོལ་ཏེ། དཔེར་ན། མིའི་ཀླད་པའི་གྲུབ་སྟངས་དང་བྱེད་ལས་ཀྱི་རྩ་བའི་རིགས་པར་ལད་ཟློས་བྱས་ནས་རྩིས་འཕྲུལ་གྱི་གཤིས་ནུས་ལེགས་བཅོས་བྱེད་པ་ལྟ་བུའོ། །
སྐྱེ་འཕེལ,སྐྱེ་དངོས་ཀྱིས་རིགས་རྒྱུད་སྤེལ་བའམ་མ་ཕུང་ལས་བུ་ཕུང་གསར་དུ་སྐྱེ་ཞིང་འཕེལ་བའོ། །
སྐྱེ་ཡངས་སྐྱེ་དངོས,ཉི་འོད་དང་དྲོད་རླན་གྱི་ཚད་སོགས་ཁོར་ཡུག་གི་ཆ་རྐྱེན་གང་ལའང་བསྟུན་ནུས་ཆེ་བའི་སྐྱེ་དངོས་ཀྱི་རིགས་སོ། །
སྐྱེད་ཀ,དངུལ་ཁང་དུ་དངུལ་བཅོལ་བ་དང་དངུལ་བུན་བཏང་སྟེ། མ་རྩར་འཁྲི་བའི་འཕེལ་ཆའམ་འཕར་མའི་སྐྱེད་ཀའི་དངུལ་ལོ། །
སྐྱེད་གཤེར,མགོ་ལ་བྱུགས་ན་སྐྲ་སླར་སྐྱེ་བར་ཕན་པའི་གཤེར་ཁུ་ཞིག་གོ །
སྐྱེད་ཉུང་དངུལ་བུན,སྐྱེད་ཀ་ཉུང་བའི་དངུལ་བུན་ནོ། །
སྐྱེད་དམའ་ཤོས། གོང་དམའ་ཤོས,ཚོང་ལས་ཐད་ཚོང་རྫས་ཀྱི་རིན་ཐང་དམའ་ཤོས་དང་དངུལ་ཁང་གི་ལས་རིགས་ཐད་སྐྱེད་ཀ་དམའ་ཤོས་སོ། །
སྐྱེད་མཐོའི་དངུལ་བུན,སྐྱེད་ཁ་ཧ་ཅང་མཐོ་བའི་དངུལ་བུན་ནོ། །
སྐྱེད་མེད་དངུལ་བུན,མ་རྩར་འཁྲི་བའི་འཕེལ་ཆའམ་སྐྱེད་ཀ་མེད་པའི་དངུལ་བུན་གཏོང་ཐབས་ཤིག་གོ །
སྐྱེད་ཚལ་སྒྱུ་རྩལ,སྔོ་ཚལ་དང་མེ་ཏོག་དང་ལྗོན་པ་སོགས་འདེབས་སྐྱོང་བྱེད་པའི་ལག་རྩལ་ལོ། །
སྐྱེད། ཁེ་སྤོགས,བཟོ་ཚོང་ཁེ་ལས་སོགས་ལས་ཐོབ་པའི་ཁེ་བཟང་དང་སྐྱེད་ཀའོ། །
སྐྱེམས་ཤག,ཁྲོམ་སྲང་སོགས་སུ་བཏུང་སྐྱེམས་འཚོང་ཞིང་ཆེད་དུ་བཏུང་སའི་གནས་བྱས་པའི་ཁང་པའོ། །
སྐྱེར་བ,ཤིང་ཕྲན་གྱི་རིགས། སྡོང་བུ་སྲ་མཁྲེགས་སེར་པོ་ཤུན་པ་དཀར་སྐྱ་བར་ཤུན་སེར་པོ། རོ་ཁ་བ་ཡལ་ཕྲན་ལྗང་གུ་རིམ་གྱིས་དམར་སྨུག་ཏུ་འགྱུར་བ། ལོ་མ་ལྗང་སེར་སྒོང་དབྱིབས། ཚེར་མ་བྱེའུ་སྦར་གྱི་དབྱིབས་ཅན། མེ་ཏོག་སེར་པོའམ་དཀར་པོ་ཆུང་ལ་མང་བ་ཚོམ་བུར་སྐྱེས་པ། འབྲས་བུ་དམར་པོ་ནས་འབྲུའི་དབྱིབས་ཅན་ཞིག་གོ །
སྐྱེལ་ཐེངས། རེས་ཐེངས,ལམ་དང་དུས་ཚོད་དང་འགྲོ་ཐེངས་སོགས་ངེས་གཏན་བྱས་པའི་འགྲིམ་འགྲུལ་ཡོ་བྱད་འགྲོ་འོང་གི་ཐེངས་གྲངས་སོ། །
སྐྲ་ཐུར,སྐྲ་ཚགས་སྡོམ་བྱེད་དམ་ལ་གཟེར་བར་བྱ་བའི་རྒྱན་ཆ་ཐུར་མ་ལྟ་བུ་ཞིག་གོ །
སྐྲ་བཞར་ཁང༌། སྐྲ་ཁང༌,སྐྲ་འབྲེག་སའི་ལས་རིགས་གཉེར་སའི་གནས་སོ། །
སྐྲ་བཞིན་མཛེས་བཅོས,སྐྲ་དང་བྱད་བཞིན་མཛེས་བཅོས་བྱེད་པའོ། །
སྐྲ་ཚབ། སྐྲ་རྫུན,མགོ་བོར་གྱོན་བྱའི་མིས་བཟོས་སྐྲ་ཚབ་བོ། །
སྐྲ་ཚལ,སྔོ་ཚལ་གྱི་རིགས་ཤིག་སྟེ། སྐྲའི་རྣམ་པ་ལྟར་འཛིངས་ཤིང་ཁ་དོག་ལྗང་ནག་ཅན། མཚོ་སྔོན་དང་ཀན་སུའུ་སོགས་སུ་སྐྱེ་བ་ཞིག་གོ །
སྐྲ་ཚོས་རྒྱག་པ། སྐྲ་སྨག་པ,སྐྲ་ལ་ཚོས་རྒྱག་པའམ་སྐྲའི་ཁ་དོག་བསྒྱུར་བའོ། །
སྐྲ་ཞོ,སྐྲ་ལ་འོད་དང་མཉེན་ཆ་འདོན་བྱེད་ཀྱི་བྱུག་རྫས་རྣམ་པ་ཞོ་དང་འདྲ་བ་ཞིག་གོ །
སྐྲ་འཁྱིལ་བཟོ་བ,གློག་དྲོད་དང་རྫས་འགྱུར་ཟུང་དུ་འབྲེལ་བའི་ཐབས་ཀྱིས་སྐྲ་ལ་འཁྱིལ་ལི་བཟོ་བའོ། །
སྐྲ་འཁྲུད་ཆུ,སྐྲ་འཁྲུད་བྱེད་འདག་ཆལ་གྱི་ཁུ་བ་ཞིག་གོ །
སྐྲ་འཁྲུད་ཟིལ་ཆུ། སྐྲ་ཟིལ,སྐྲ་འཁྲུད་བྱེད་ཀྱི་འདག་རྫས་གཤེར་ཁུའི་རིགས་ཤིག་གོ །
སྐྲ་འཁྲུད་ལྡེ་གུ། སྐྲ་ལྡེ,སྐྲ་འཁྲུད་བྱེད་ཀྱི་འདག་རྫས་ལྡེ་གུ་ཞིག་གོ །
སྐྲ་འཛིན། སྐྲ་གནོན,སྐྲ་འཛིན་བྱེད་ཀྱི་རྒྱན་ཆའམ་ཡོ་བྱད་ཅིག་གོ །
སྐྲ་ལས་ཁང༌,སྐྲ་མཛེས་བཟོ་བྱེད་པའི་གནས་སོ། །
སྐྲ་ལས་མཁན,སྐྲ་མཛེས་བཟོ་བྱེད་པའི་ལག་རྩལ་མཁན་ནོ། །
སྐྲ་ལས,སྐྲ་མཛེས་པར་འཆོས་པའོ། །
སྐྲ་ལུམས,སྐྲ་ཚོས་ལྡེ་གུ་བྱུགས་ཤིང་ལུམས་བརྒྱབ་ནས་སྐྲ་མདོག་འགྱུར་བར་བྱེད་པའི་ཐབས་ཤིག་གོ །
སྐྲ་ལུམས་ལྡེ་གུ,སྐྲ་ལོ་ལུམས་ལ་འཇོག་སྐབས་བྱུག་བྱའི་ལྡེ་གུའོ། །
སྐྲ་སྐྱེད་གཤེར,མགོ་ལ་བྱུགས་ན་སྐྲ་སླར་སྐྱེ་བར་ཕན་པའི་གཤེར་ཁུ་ཞིག་གོ །
སྐྲ་སྐྱེད་ཆུ,སྐྲ་བྱི་བ་སླར་སྐྱེ་བར་བྱེད་པའི་སྨན་ཆུ་ཞིག་གོ །
སྐྲ་སྒྲིལ་ཐུར,སྐྲ་ལ་སུ་ལུ་འབེབས་བྱེད་ཀྱི་ཐུར་མའོ། །
སྐྲ་སྡོམ,སྐྲ་སྡོམ་བྱེད་དམ་འཛིན་བྱེད་ཀྱི་རྒྱན་ཆའམ་ཡོ་བྱད་ཅིག་གོ །
སྐྲ་སྣུམ,སྐྲ་ལ་བཀྲག་མདངས་འདོན་པའི་བྱུག་སྣུམ་གྱི་རིགས་ཤིག་གོ །
སྐྲ་སྦུད་སྣུམ,སྐྲ་ལ་སྦུད་པར་བྱ་བའི་སྣུམ་ཞིག་གོ །
སྐྲ་སྦུད། སྐྲ་སྐེམ,གློག་ཤུགས་ཀྱིས་སྐོར་བའི་སྐྲ་སྐེམ་བྱེད་ཀྱི་རླུང་སྦུད་ཅིག་གོ །
སྐྲ་སྲུང་རྩི,སྐྲ་རྒྱུ་གསོ་ཞིང་སྲུང་བར་བྱེད་པའི་བྱུག་རྫས་ཤིག་གོ །
སྐྲན་ངན,སྐྲན་གྱི་རིགས་ཤིག་སྟེ། ཕྱི་ན་ཐུམ་སྐྱི་མེད་པ། ཕྲ་ཕུང་གློ་བུར་དུ་སྐྱི་ཞིང་འཕེལ་བ། ཆེ་ཆུང་དང་དབྱིབས་ཀྱི་རྣམ་པ་མ་ངེས་པ། ལུས་ཀྱི་ནང་གི་གནས་གཞན་དུ་འཕོ་བར་ནུས་ལ་གནོད་རྐྱེན་གྱི་ཚབས་ཤིན་ཏུ་ཆེའོ། །
སྐྲན་འབྲས་ཚན་ཁག,སྐྲན་འབྲས་ལ་ཆེད་དུུ་བརྟག་བཅོས་བྱེད་པའི་ཚན་ཁག་གོ །
སྐྲའི་བཀྲག་རྩི། སྐྲ་རྩི,སྐྲ་ལ་བྱུགས་ནས་བཀྲག་མདངས་འཚེར་བར་བྱེད་པའི་སྣུམ་ཞིག་གོ །
སྐྲོད་གྲུ,སྐམ་གཤེར་གཉིས་ཀ་ནས་ཚུར་རྒོལ་གྱི་དགྲ་དཔུང་མཐར་སྐྲོད་གཏོང་བྱེད་དྲག་ཆས་སྣ་ཚོགས་སྤྲས་པའི་དམག་གྲུ་འབྲིང་གྲས་ཤིག་གོ །
སྒ་ཚ,ལོ་མང་སྐྱེ་བའི་རྩྭ་ལྡུམ་རིགས་སྡོང་བུ་དང་ལོ་མར་སྤུ་ཆུང་ཡོད་ཅིང༌། ལོ་མ་ལྗང་ནག་ཕལ་མོ་ཆེ་སྦལ་ལག་མེ་ཏོག་སེར་ཆུང་འདབ་ལྔ་འོད་དང་ལྡན་པ་འཆར་བ་ཟེའུ་འབྲུ་ལས་འབྲས་བུ་གཏོས་འབུར་འབྲུམ་རིས་ཅན་ཐོགས་པ་རོ་ཚ་བ་ཞིག་གོ །
སྒ་རྟ,༡ དབྱིབས་རྟ་དང་འདྲ་བའི་ལུས་རྩལ་སྦྱོང་ཆས་ཤིག་དང༌། ༢ དེའི་སྟེང་དུ་སྦྱང་བར་བྱ་བའི་ལུས་རྩལ་གྱི་རྣམ་གྲངས་ཤིག་གོ །
སྒང་སོ,༡ སོ་སྲུང་བྱ་བའི་གནས་དང༌། ༢ སོ་སྲུང་བྱེད་པའི་མིའོ། །
སྒམ་དབྱིབས་རླུང་འཁོར,སྒམ་དབྱིབས་སུ་བཟོས་པའི་གློག་གིས་བསྐོར་ཏེ་བསིལ་རླུང་གཡོབ་པའི་འཕྲུལ་ཆས་སོ། །
སྒམ་ཚུགས་སྒྲ་ཐག,སྒམ་དབྱིབས་ལྟ་བུའི་ཤུབས་ཆུང་ནང་དུ་བཅུག་པའི་སྒྲ་ཐག་གོ །
སྒམ་ཚུགས་སྒྲ་ཕབ,སྒམ་དབྱིབས་ཅན་གྱི་སྒྲ་འབེབས་བྱེད་ཀྱི་འཕྲུལ་ཆས་ཤིག་གོ །
སྒར་འདེབས,ཕྱི་རུ་སོང་སྟེ་གུར་སོགས་ཕིབས་ནས་གནས་སྐབས་ཀྱི་གནས་འཆའ་བའོ། །
སྒར་སྤོ,དམག་སྒར་གནས་གཞན་དུ་སྤོ་བར་བྱེད་པའོ། །
སྒལ་མེད་སྲོག་ཆགས,ལུས་ལ་སྒལ་བའི་རུས་ཚིགས་མེད་པའི་སྲོག་ཆགས་ཀྱི་རིགས་སོ། །
སྒལ་ཚིགས,མི་དང་སྲོག་ཆགས་ཀྱི་སྒལ་པའི་སྲོག་ཤིང་ལྟ་བུའི་རུས་པའི་ཚིགས་དུམ་བུ ༣༣ དུ་བསྟར་ཞིང་ནང་གི་སྦུ་གུར་རྒྱུངས་པ་ཆགས་པ་ཞིག་སྟེ། སྐེ་ཚིགས་དང་སྟོད་ཚིགས་དང་སྐེད་ཚིགས་དང་ཚང་ཚིགས་དང་མཇུག་ཚིགས་བཅས་ཁག་ལྔ་རུ་དབྱེའོ། །
སྒལ་ཚིགས་སྲོག་ཆགས,སྒལ་ཚིགས་དང་བཅས་པའི་སྲོགས་ཆགས་ཀྱི་རིགས་ཏེ་སྲོག་ཆགས་ཀྱི་རིགས་འབྱེད་པའི་སྡེ་ཚན་ཞིག་གོ །
སྒལ་རུས,སྒལ་པའི་རུས་པའོ། །
སྒལ་རུས། སྒལ་ཐག,སྲོག་ཆགས་འགའ་ཞིག་གི་ལུས་ཀྱི་ནང་གི་གཞུང་ཀ་སྟེ། རྣམ་པ་དབྱུག་པ་དང་ཅུང་ཟད་འདྲ་ལ་རྒྱུ་མཉེན་ཞིང་འབོལ་བའི་ཕྲ་ཕུང་ཆེན་པོ་དག་གིས་གྲུབ་ཅིང༌། མཐོ་རིམ་སྲོག་ཆགས་ཀྱི་སྒལ་རུས་ནི་མངལ་གྱི་གནས་སྐབས་ནས་བཟུང་སྟེ་རིམ་བཞིན་འགྱུར་ནས་བྱུང་བ་དང༌། དམའ་རིམ་སྲོག་ཆགས་ཏེ་ཉ་རིགས་སོགས་ཀྱི་སྒལ་ཐག་ནི་ཚེ་གཅིག་ལ་འགྱུར་བའི་རྣམ་པ་རགས་པ་མེད་པ་ཞིག་གོ །
སྒལ་ལྡན་སྲོག་ཆགས,སྒལ་མཉེན་སྲོག་ཆགས་དང་སྒལ་ཚིགས་སྲོག་ཆགས་ཀྱི་སྤྱི་མིང་ངོ༌། །
སྒུར་པོ,སྒལ་པ་སྒུར་པོ་ཅན་ནོ། །
སྒུལ་ཤུགས,༡ འཕྲུལ་འཁོར་སྒུལ་བར་བྱེད་པའི་ནུས་ཤུགས་ཏེ་ཆུ་དང་རླུང་ལྟ་བུ་དང༌། ༢ ལས་དོན་དང་བྱ་གཞག་རྣམས་མདུན་སྐྱོད་དམ་འཕེལ་རྒྱས་སུ་འགྲོ་བར་སྐུལ་བའི་ནུས་པའོ། །
སྒེག་འཆོས་སྟེགས་བུ,ངོ་བཀྲུ་སྐྲ་ཤད་སོགས་མཛེས་ཆོས་ལ་ཉེ་བར་མཁོ་བའི་མེ་ལོང་སོགས་ཡོད་པའི་སྟེགས་བུ་ཞིག་གོ །
སྒེའུ་ཁུང༌། དཀར་ཁུང༌,ཁང་པའི་གྱང་ངོས་སུ་ཕུག་པའི་བུ་ག་སྟེ། དུས་རྒྱུན་གྱི་དཀར་ཁུང་ལས་ཅུང་ཟད་ཆུང་བའི་མཁའ་དབུགས་དང་དཀར་འོད་རྒྱུ་ལམ་ཞིག་གོ །
སྒེའུ་ཁུང་བར་གྱང༌,སྒེའུ་ཁུང་གཉིས་ཀྱི་བར་དུ་ཆོད་པའི་གྱང་ངོ༌། །
སྒེའུ་ཁུང་བར་རྟ,སྒེའུ་ཁུང་གི་དྲ་མའི་བར་དུ་ཡོད་པའི་ཆོད་རྟའོ། །
སྒེའུ་གཤེར། བཅའ་སྒ,བྲོ་རྫས་ཀྱི་བྱེ་བྲག་སྒ་སྨུག་རློན་པའོ། །
སྒེའུ་ཡོལ། དྲ་ཡོལ,སྒེའུ་ཁུང་གི་ཡོལ་བའོ། །
སྒེའུ་སྟེགས,སྒེའུ་ཁུང་མས་ཞབས་ཀྱི་སྟེགས་བུའོ། །
སྒེར་གཉེར་ཁེ་ལས,མི་སྒེར་གྱིས་མ་རྩ་བཏང་ནས་ཚོང་གཉེར་བྱེད་པའི་ཁེ་ལས་སོ། །
སྒེར་གཉེར,བཟོ་ཚོང་སོགས་མི་སྒེར་གྱིས་གཉེར་འཚོང་བྱེད་པའོ། །
སྒེར་གཏུག་པ,སྒེར་གྱི་མིང་ཐོག་ནས་ཁྲིམས་རར་ཉེས་དོན་གཏུག་བཤེར་བྱེད་མཁན་ཏེ་སྤྱིར་བཏང་གནོད་པ་ཕོག་ཡུལ་དང༌། ཁྲིམས་ལུགས་ཀྱིས་གཏན་ཁེལ་བྱས་པའི་ངོ་ཚབ་བམ་གཉེན་ཉེ་རྣམས་སོ། །
སྒེར་གཏུག,ཉེས་དོན་གཏུག་བཤེར་གྱི་བྱེ་བྲག་ཅིག་སྟེ། གནོད་པ་ཐེབས་པའི་ཡུལ་རང་ཉིད་དམ་དེའི་ཁྲིམས་མཐུན་ཚབ་བྱེད་པས་མི་སྒེར་གྱི་མིང་ཐོག་ནས་ཐད་ཀར་ཁྲིམས་ཁང་དུ་གཏུག་བཤེར་བྱེད་པའོ། །
སྒེར་དབང་ལམ་ལུགས,ཐོན་སྐྱེད་རྒྱུ་ཆ་སྒེར་ལ་དབང་བའི་སྤྱི་ཚོགས་ཀྱི་ལམ་ལུགས་ཤིག་གོ །
སྒེར་པའི་སྐར་འཕྲིན,མི་སྒེར་གྱིས་ཆེད་དུ་བཀོལ་བའི་འཕྲིན་གཏོང་མ་ལག་གི་འཕྲིན་སྐྱེལ་བཟོས་སྐར་རོ། །
སྒེར་བཙུགས,སློབ་གྲྭ་དང་སྨན་ཁང་སོགས་མི་སྒེར་གྱིས་བཙུགས་པའོ། །
སྒེར་སྡོམ,ཚོང་ར་སོགས་རང་གཅིག་པུས་ཁེར་འཛིན་བྱེད་པའོ། །
སྒོ་ཀ,ཕྱི་སྒོའི་གཡས་གཡོན་དུ་བཙུགས་པའི་ཀ་བའོ། །
སྒོ་ཁྲལ,རྒྱལ་ཁབ་ཀྱིས་ཕྱི་གཏོང་ནང་འདྲེན་བྱེད་པའི་དངོས་རྫས་རྣམས་ལ་བསྡུ་རྒྱུའི་དཔྱ་ཁྲལ་ལོ། །
སྒོ་གྲུག,གྲུ་གུ་ལ་དབྱུག་པས་བརྡེགས་ཤིང་སྒོ་ཆུང་ངུ་གསུམ་བརྒྱུད་ནས་མཇུག་མཐའི་ཀ་བ་ལ་ཕོག་པའི་སྐར་གྲངས་བརྩི་བའི་ལུས་རྩལ་གྱི་རྣམ་གྲངས་ཤིག་གོ །
སྒོ་གླེགས,སྒོ་སྒྲོམ་ནང་དུ་སྤྲད་པའི་སྒོ་གཅོད་བྱེད་ཀྱི་གླེགས་བུའམ་པང་ལེབ་བོ། །
སྒོ་ང༌,སྲོག་ཆགས་འགའ་ཞིག་གི་སྒོ་ང་སོགས་སོ། །
སྒོ་ཐེམ,སྒོའི་མ་ཐེམ་མོ།
སྒོ་དྲིལ,སྒོ་ཁ་ནས་འབོད་བརྡ་གཏོང་བྱེད་ཀྱི་དྲིལ་བུའམ་གློག་དྲིལ་ལོ། །
སྒོ་ཕྱེ། ཕྱེ,༡ སྒོ་དང་གཏེར་ཁ་སོགས་འབྱེད་པ་དང༌། ༢ རྣམ་པ་རྒྱ་བསྐྱེད་པའོ། །
སྒོ་བསུམ,༡ སྤྱོད་བཞིན་པའི་རྩིས་འཕྲུལ་གྱི་མ་ལག་གི་སྒོ་བསུམ་པའམ་གློག་སྒོ་རྒྱག་པ་དང༌། ༢ རྐྱེན་འགའ་ཞིག་གིས་བཟོ་གྲྭ་དང་ཚོང་ཁང་སོགས་ཀྱི་སྒོ་རྒྱག་པའོ། །
སྒོ་བྱང༌,ཚོང་ཁང་སོགས་ཀྱི་སྒོར་བཀལ་བའི་ཚོང་ཁང་གི་མིང་རྟགས་བྲིས་པའམ་བཙོང་བྱའི་དངོས་རྫས་ཀྱི་མིང་རྟགས་བྲིས་པའི་བྱང་བུའོ། །
སྒོ་ཚོམས། སྒོ་ཁྱམས,སྒོ་ཆེན་གྱི་ནང་གི་ཐོག་ཁེབས་ཅན་གྱི་ཁྱམས་སོ། །
སྒོ་འཕེན,སྤོ་ལོ་འཇུག་སྒོའི་ནང་དུ་འཕེན་པའོ། །
སྒོ་འབྱེད་པ,ཚོང་ཁང་དང་འགྲུལ་ཁང་གསར་པའི་ལས་གཉེར་བྱེད་མགོ་འཛུགས་པའོ། །
སྒོ་འཛིན,སྤྱི་གླིང་ངམ་འགྲེམ་སྟོན་ཁང་སོགས་ཀྱི་ནང་དུ་འགྲོ་ཆོག་པའི་འཛིན་ཡིག་གོ །
སྒོ་ཡོལ། སྒོ་ཕྱར,སྒོ་གཅོད་བྱེད་ཀྱི་ཡོལ་བའམ་ཕྱ་རའོ། །
སྒོ་ར་པ,རྐང་རྩེད་སྤོ་ལོ་རྩེད་སྐབས་སུ་གྲུག་སྒོ་སྲུང་མཁན་གྱི་མིའོ། །
སྒོ་རྒྱན་རྡོ་རིང༌,གནའ་དུས་སུ་ཕོ་བྲང་སོགས་ཀྱི་རྒྱ་སྒོར་གཟུགས་པར་བྱ་བའི་འབྲུག་སོགས་ཀྱི་བརྐོས་རིས་ཅན་གྱི་མཛེས་རྒྱན་རྡོ་རིང་ཞིག་གོ །
སྒོ་རྟགས,སྲང་ལམ་གྱི་མིང་ངམ་ཁང་པའི་ཨང་རྟགས་སོགས་བྲིས་པའི་སྒོའི་རྟགས་བྱང་ངོ༌། །
སྒོ་ལམ,ཁང་བརྩེགས་ཀྱི་ཁང་མིག་སོ་སོ་ནས་ཕྱི་རོལ་དུ་འགྲོ་སའི་ཐུན་མོང་གི་སྒོའི་ལམ་མམ་ཁང་མིག་དག་གི་བར་གྱི་ཁྱམས་སོ། །
སྒོ་ལུང༌,སྒོ་འཐེན་བྱེད་ཀྱི་འཇུ་ལུང་ངོ༌། །
སྒོ་ལྕགས,སྒོ་ཟྭ་སྤྲད་སའི་ལྕགས་ལུང་དང་ལྕགས་ལེབ་སོགས་སོ། །
སྒོ་ལྕགས། ཟྭ,ཁང་སྒོ་དང་སྒམ་ཁ་སོགས་དམ་པོར་སྒྲོག་བྱེད་ཀྱི་ཡོ་བྱད་ཅིག་གོ །
སྒོ་ལྕོག། སྒོ་མཁར,སྔོན་གྱི་གྲོང་རྙིང་སོགས་ཀྱི་རྒྱ་སྒོའི་སྟེང་དུ་ཡོད་པའི་ཁང་བརྩེགས་སོ། །
སྒོ་ལྷ,སྔོན་ཆད་རྒྱའི་ལོ་སར་སྐབས་སྒོ་གླེགས་ངོས་སུ་སྦྱོར་བའི་འདྲེ་གདོན་གྱི་གནོད་པ་ཟློག་བྱེད་ཀྱི་ལྷའོ། །
སྒོ་སྒྲོམ,སྒོ་གླེགས་ཀྱི་མཐའ་བཞིའི་རྩིག་པའི་ནང་སྤྲད་པའི་རུ་བཞིའོ། །
སྒོ་སྲུང༌,ཕྱི་སྒོའམ་སྒོ་ཆེན་སྲུང་མཁན་ནོ། །
སྒོག་གཤེར། སྒོག་སྣུམ,འཁོར་སྒོག་ཏུ་བླུག་བྱའི་སྣུམ་མོ། །
སྒོག་ཆས,སྣུམ་འཁོར་སོགས་འཕྲུལ་ཆས་རིགས་ཀྱི་འཕང་ལོ་བསྒགས་ནས་འགྲོས་ཚད་དལ་བར་བྱེད་པའམ་འདུག་པར་བྱེད་པའི་ལྷུ་ལག་ཅིག་གོ །
སྒོག་ཐུར། སྒོག་སྙིང༌,སྒོག་སྐྱའི་སྒོག་ཏོག་གི་ཡུ་བ་སྟེ། ཆུང་བའི་དུས་སུ་བཟའ་རུང་བའོ། །
སྒོག་པ,སྒོག་པའི་འགྲེལ་བར་ལྟོས།
སྒོག་པ,སྔོ་ལྡུམ་གྱི་རིགས་ཏེ། ལོ་མ་དང་སྡོང་བུ་བཟའ་ཚོད་དང་རྩ་བ་ཟས་ཀྱི་བྲོ་རྫས་སུ་བྱ་ཆོག་པ་ཞིག་གོ །
སྒོག་མངར,ཀ་ར་དང་སྦྲང་རྩིའི་ཁུ་བའི་ནང་དུ་བསྙལ་པའི་དཔྱིད་ཁའི་སྒོག་སྐྱ་གསར་པ་རོ་མངར་བ་ཞིག་གོ །
སྒོག་མཆེ། སྒོག་སོ,སྒོག་སྐྱའམ་ཀུན་དོང་གི་རྡོག་པོ་འགྲུབ་བྱེད་ཀྱི་ཆ་ཤས་མཆེ་དབྱིབས་དང་འདྲ་བ་རྣམས་སོ། །
སྒོག་མྱུག,སྒོག་སྐྱ་ལས་སྐྱེས་པའི་མྱུ་གུའོ། །
སྒོག་འདག,སྒོག་པ་ཞིབ་མོར་བརྡུངས་པའི་ལྡེ་གུའོ། །
སྒོག་རྡར,འཁོར་སྒོག་གི་ནང་དུ་ཡོད་པའི་རྡར་ཏེ་སྒོག་པར་བྱེད་པའི་ཡོ་བྱད་ཅིག་གོ །
སྒོག་ལོག,སྒོག་སྐྱའམ་ཀུན་དོང་གི་རྡོག་པོའོ། །
སྒོག་ལྗང༌,བཟའ་ཚལ་དུ་བྱེད་པའི་གསར་སྐྱེས་སྒོག་པའི་སྡོང་བུ་དང་ལོ་མའོ། །
སྒོག་སྒྲོན,རྗེས་འབྲང་གི་ཐེག་འཁོར་དག་ལ་འཁོར་ལོ་སྒོག་བཞིན་ཡོད་པའི་བརྡ་སྟོན་བྱེད་དེ། ཐེག་འཁོར་རིགས་ཀྱི་མཇུག་ན་ཡོད་པའི་གློག་སྒྲོན་དམར་པོ་ཞིག་གོ །
སྒོག་སྡེར,འཁོར་སྒོག་གི་ནང་དུ་ཡོད་པའི་སྡེར་མ་ལྟ་བུའི་བསྒྲིག་ཆས་ཤིག་གོ །
སྒོག་སྣུམ,སྒོག་སྣུམ་གྱི་འགྲེལ་བར་ལྟོས།
སྒོག་སླང༌,འཁོར་སྒོག་གི་ནང་དུ་ཡོད་པའི་སླ་ང་ལྟ་བུའི་ཡོ་བྱད་ཅིག་གོ །
སྒོང་ཆུ,སྤྲི་དཀར་ཞེས་པ་དང་འདྲའོ། །
སྒོང་སྐྱེས,སྲོག་ཆགས་སྐྱེ་ཚུལ་གྱི་རྣམ་གྲངས་ཤིག་སྟེ། མའི་ཁོང་ལས་སྒོ་ངའི་ཚུལ་གྱིས་ཐོན་ལ། སྒོ་ང་བརྡོལ་པ་ལས་ཕྲུ་གུའི་ལུས་ཕྱི་རུ་བཙའ་བའོ། །
སྒོང་སྙིང་བཙོས་མ,ཤུན་ལྤགས་བཤུས་ནས་སྣུམ་མམ་ཆུ་ཁོལ་གྱི་ནང་དུ་བཙོས་པའི་སྒོ་ངའོ། །
སྒོང་སྤྲི་སེར་པོ། སྤྲི་སེར,སྒོ་ངའི་ནང་གི་སྤྲི་དཀར་གྱིས་བཏུམས་པའི་འབྱར་བག་ཅན་གྱི་ནང་སྙིང་སེར་པོའོ། །
སྒོམ་གྲྭ,བསམ་གཏན་སྒོམ་པའི་གནས་སོ། །
སྒོའི་དབུས་གླེགས,སྒོའི་མེ་ལོང་ངམ་སྒོ་གླེགས་ཀྱི་དཀྱིལ་དུ་ཡོད་པའི་གླེགས་བུའོ། །
སྒོའི་དྲོད་ཕྱར། དྲོད་ཕྱར,ཡུལ་གྲང་སར་བཀོལ་བར་བྱ་བའི་སྒོ་ཡོལ་ལམ་སྒོ་ཕྱར་མཐུག་པོ་ནང་ཚངས་ཅན་ཞིག་གོ །
སྒོའི་ནང་ཟུངས,སྒོའི་ནང་ལོགས་ནས་འཐེན་བྱེད་ཀྱི་འཆང་གཟུང་ངོ༌། །
སྒོའི་ལག་ཟུངས། སྒོ་ཟུངས,སྒོ་གླེགས་འབྱེད་གཅོད་བྱེད་ཚེ་ལག་པས་གཟུང་སའི་ལུང་ངོ༌། །
སྒོར་ཁུག། དངུལ་ཁུག,སྒོར་མོ་གཞུག་སའི་སྣོད་དོ། །
སྒོར་ཁྲོམ,བསྡུ་བ་དང་ཉར་བའི་ཕྱིར་དུ་དངུལ་ལོར་རམ་སྒོར་མོ་སྣ་ཚོགས་ཉོ་ཚོང་བྱེད་པའི་ཁྲོམ་རའོ། །
སྒོར་གོང༌། སྒོར་ཐང༌,སྒོར་མོའི་རིན་ཐང་སྟེ། དེས་ཟོང་ཅི་ཙམ་ཁུག་པའི་ནུས་ཚད་དོ། །
སྒོར་ཅོག,སྟེང་ངོས་གོར་གོར་ཅན་གྱི་ཅོག་ཙེའོ། །
སྒོར་ཉིས་ཤོག,སྒོར་མོ་གཉིས་ཀྱི་རིན་ཐང་ཅན་གྱི་ཤོག་དངུལ་ལོ། །
སྒོར་བརྟག་ཆས,ཤོག་སྒོར་རྫུན་མ་ཡིན་མིན་བརྟག་པར་བྱེད་པའི་འཕྲུལ་ཆས་ཤིག་གོ །
སྒོར་རིགས,རྣམ་པ་མི་འདྲ་བའི་དངུལ་ལོར་གྱི་རིགས་སོ། །
སྒོར་རྫུན,རྫུན་བཟོ་བྱས་པའི་སྒོར་མོའོ། །
སྒོར་རྫུན,རྫུན་བཟོ་བྱས་པའི་སྒོར་མོའོ། །
སྒོར་ལྟེ,ཟླུམ་གོར་གྱི་ལྟེ་བའོ། །
སྒོར་ཤས,སྒོར་མོ་དངོས་ཀྱི་སྡེ་ཚན་ལས་ཆུང་བའི་ཆ་ཤས་ཏེ། དཔེར་ན། དམངས་སྒོར་གྱི་ཆ་ཤས་ཟུར་ལྟ་བུའོ། །
སྒོས་གཤེད། དགྲ་གཤེད,ཕ་རོལ་པོ་འདུལ་བའི་ནུས་པ་ཡོད་པའི་མིའམ་དངོས་པོའོ། །
སྒོས་གསང༌,གཞན་ལ་བརྗོད་པ་དང་ཡོངས་བསྒྲགས་བྱེད་མི་འདོད་པའི་མི་སྒེར་གྱི་གསང་བའི་དོན་ནོ། །
སྒྱིད་ཁུང༌,པུས་མོའི་རྒྱབ་ཀྱི་ཀོང་བུའོ། །
སྒྱུ་རྩལ་ཁང༌,སྒྱུ་རྩལ་དངོས་རྫས་གསོག་ཉར་དང་བཤམ་སྟོན་བྱ་བའི་གནས་སམ་རྒྱུ་རྩལ་བྱེད་སྒོ་སྤེལ་པའི་གནས་སོ། །
སྒྱུ་རྩལ་ཁྱད་གཤིས,ཐུན་མོང་མ་ཡིན་པའི་སྒྱུ་རྩལ་གྱི་ཁྱད་ཆོས་སོ། །
སྒྱུ་རྩལ་གཉེར་ཡུན,འཁྲབ་སྟོན་པ་སྒྱུ་རྩལ་ལས་ཀར་ཞུགས་པའི་ལོ་ཡུན་ནོ། །
སྒྱུ་རྩལ་གློག་བརྙན,སྒྱུ་རྩལ་གྱི་རིན་ཐང་ལྡན་པའི་གློག་བརྙན་ནོ། །
སྒྱུ་རྩལ་ཐབས་རྩལ,སྒྱུ་རྩལ་གསར་རྩོམ་དང་འཁྲབ་སྟོན་བྱེད་པའི་ཐབས་ལམ་དང་འཁྲབ་རྩལ་དང་རྩོམ་རྩལ་ཁྱད་འཕགས་ཅན་ནོ། །
སྒྱུ་རྩལ་ཐོན་རྫས,སྒྱུ་རྩལ་གྱི་རིན་ཐང་ལྡན་པའི་བརྩམས་དངོས་སམ་སྒྱུ་རྩལ་དབྱིབས་གཟུགས་ཀྱི་བརྩམས་དངོས་སོ། །
སྒྱུ་རྩལ་དཔེ་མཚོན,སྒྱུ་རྩལ་བརྩམས་དངོས་ཁྲོད་དུ་བསྐྲུན་པའི་སྤྱི་ཚོགས་དང་ཐུན་མོང་མིན་པའི་ཁྱད་གཤིས་ལྡན་པའི་སྒྱུ་རྩལ་རྣམ་པའོ། །
སྒྱུ་རྩལ་ནུས་འབྲས,སྒྱུ་རྩལ་གྱིས་ཡིད་དབང་འགུགས་པའམ་སློབ་གསོ་ཐོབ་པ་སོགས་སྒྱུ་རྩལ་གྱི་ནུས་པ་ལས་ཐོབ་པའི་འབྲས་བུའོ། །
སྒྱུ་རྩལ་པ,ཟློས་གར་སོགས་འཁྲབ་སྟོན་བྱེད་མཁན་དང་ལག་ཤེས་པའོ། །
སྒྱུ་རྩལ་ཕྱོགས། སྒྱུ་རྩལ་ལས་རིགས,སྒྱུ་རྩལ་གསར་རྩོམ་དང་འཁྲབ་སྟོན་སོགས་ཀྱི་ལས་རིགས་སུ་གཏོགས་པའམ་དེའི་སྐོར་ཚོའོ། །
སྒྱུ་རྩལ་བློ་བཀོད,སྒྱུ་རྩལ་གྱི་བརྩམ་བྱ་རྩོམ་པར་མ་ཞུགས་པའི་སྔོན་གྱི་རྟོག་འཆར་གྱི་བཀོད་བསྒྲིག་གོ །
སྒྱུ་རྩལ་མཁས་པ,སྒྱུ་རྩལ་གསར་གཏོད་དང་འཁྲབ་སྟོན་ནང་ཞུགས་ནས་གྲུབ་འབྲས་བཟང་པོ་ཐོབ་པའི་མིའོ། །
སྒྱུ་རྩལ་མི་སྣ,སྒྱུ་རྩལ་པའམ་སྒྱུ་རྩལ་ལས་རིགས་གཉེར་མཁན་ནོ། །
སྒྱུ་རྩལ་ཚོགས་པ,སྒྱུ་རྩལ་གྱི་བྱ་བ་གཉེར་མཁན་གྱི་ཚོགས་པའོ། །
སྒྱུ་རྩལ་རློབ་ནུས,སྒྱུ་རྩལ་བརྩམས་དངོས་ལ་ཡོད་པའི་གཞན་གྱི་ཡིད་དབང་འཕྲོག་པར་བྱེད་པའི་ཁྱད་ཆོས་སམ་ནུས་པའོ། །
སྒྱུ་རྩལ་ལུས་སྦྱོང༌,བུད་མེད་ལུས་སྦྱོང་ལུས་རྩལ་གྱི་ནང་ཚན་ཞིག་སྟེ་རོལ་དབྱངས་རམ་དཀྲོལ་ཁྲོད་སྒྱུ་རྩལ་གྱི་ཁྱད་ཆོས་ལྡན་པའི་ལུས་སྦྱོང་ཆ་ཚང་སྤེལ་བའི་རིགས་སོ། །
སྒྱུ་རྩལ་སྐྱེད་ཚལ,༡ དཔེ་ཆ་མང་པོ་མཉམ་དུ་འདུས་པ་དང། ༢ རིག་རྩལ་ལས་རིགས་ཀྱི་ཕྱོགས་སོ། །
སྒྱུ་རྩལ་སྣང་བརྙན,མི་སྣའི་བསམ་པའི་འཁྱེར་སོ་དང་གཤིས་ཀའི་ཁྱད་ཆོས་སོགས་སྒྱུ་རྩལ་གྱི་ཐབས་ལ་བརྟེན་ནས་མི་རྣམས་ཀྱི་སེམས་ལ་ལམ་མེར་འཆར་དུ་བཅུག་པའི་སྣང་བརྙན་ནོ། །
སྒྱུ་རྩལ,༡ ཕྱིའི་བཟོ་བཀོད་ཀྱི་རྣམ་པ་ལ་བརྟེན་ནས་དངོས་ཡོད་ཀྱི་འཚོ་བ་མཚོན་པར་བྱེད་པའི་སྤྱི་ཚོགས་ཀྱི་འདུ་ཤེས་ཀྱི་རྣམ་པ་ཞིག་སྟེ་རྩོམ་རིགས་དང་རི་མོ་དང་བཟོ་བསྐྲུན་དང་རོལ་མོ་སོགས་དང༌། ༢ བྱ་བ་བྱེད་པའི་ཐབས་ཚུལ་རྨད་དུ་བྱུང་བ་དང༌། ༣ དབྱིབས་ཀྱི་རྣམ་པ་མཛེས་ཤིང་ཁྱད་དུ་ཐོན་པའོ། །
སྒྱུར་ཚོང༌,ཁེ་སྤོགས་འཐོབ་ཆེད་བསམ་བཞིན་དུ་དངོས་རྫས་འབོར་ཆེན་ཐེངས་མང་པོར་ཚུར་ཉོ་ཕར་འཚོང་གི་ཕྱིའི་རྣམ་པ་བསྟན་ནས་སྐད་གྲགས་ཇེ་ཆེར་གཏོང་བའོ། །
སྒྱུར་འཕྲུལ,ལད་མོའི་དན་གྲངས་དེ་ཨང་ཀིའི་དན་གྲངས་ལ་སྒྱུར་བ་ལྟ་བུའི་བྱ་བ་བྱེད་ནུས་པའི་བསྒྲིག་ཆས་ཤིག་གོ །
སྒྱོགས་འབེན,མེ་སྒྱོགས་འཕང་ཡུལ་གྱི་འབེན་ནོ། །
སྒྲ་ཁོངས,རོལ་ཆའམ་མི་ཡི་སྐད་གདངས་བསྟོད་སྨད་ཀྱི་ནུས་ཚད་མཐར་གཏུགས་པའི་བར་གྱི་ཁོངས་ཚད་དོ། །
སྒྲ་གདངས,སྒྲའམ་སྐད་ཀྱི་གདངས་སོ། །
སྒྲ་གཟུགས་ལས་རིགས,སྒྲ་དང་གཟུགས་བརྙན་འབེབས་པའི་ལས་རིགས་སོ། །
སྒྲ་གཟུགས,སྒྲ་དང་གཟུགས་བརྙན་གྱི་བསྡུས་ཚིག་གོ །
སྒྲ་གཤིས,འབྱིན་སྟངས་ཀྱི་དབང་གིས་སྒྲ་སོ་སོ་ལ་གཅོམ་ཆེ་ཆུང་དང་སྙན་མི་སྙན་སྣ་ཚོགས་འབྱུང་བའི་ཁྱད་པར་གྱི་ཆོས་སོ། །
སྒྲ་ཐག,སྒྲ་འབེབས་སའི་སྡུད་ཐག་གོ །
སྒྲ་ཐང༌,སྒྲ་རྒྱུའམ་ཡི་གེ་སོ་སོའི་དབྱུང་བྱའི་སྒྲ་གདངས་ཏེ། དབྱངས་གསལ་ལམ་སྒྲ་རྟགས་ཀྱི་སྒྲ་ཐང་ནི་སོ་སོའི་སྒྲ་རྒྱུ་ཡིན་ནོ། །
སྒྲ་དཔངས,སྒྲ་མཐོ་དམན་ནམ་སྒྲ་གདངས་ཀྱི་དྲག་ཞན་གྱི་ཚད་དོ། །
སྒྲ་དུང༌,གློག་གི་ནུས་པ་སྒྲ་རུ་སྒྱུར་བྱེད་ཀྱི་གློག་འཕྲིན་བསྒྲིག་ཆས་ཤིག་སྟེ། སྤྱིར་བཏང་སྡུད་ལྕགས་དང་སྐུད་གདུབ་དང་ཤོག་སྡེར་གསུམ་ལས་གྲུབ་ཅིང་གློག་རྒྱུན་སྐུད་གདུབ་ཏུ་བཞུར་ཚེ་ཤོག་སྡེར་འོས་འཚམ་གྱི་འདར་བ་བྱུང་ནས་སྒྲ་འབྱིན་པར་བྱེད་དོ། །
སྒྲ་དུང༌,༡ རོལ་ཆ་དག་གི་སྒྲ་འབྱིན་པའི་ལྷུ་ལག་ཁ་གཡེལ་བ་ཞིག་དང༌། ༢ སྒྲ་དུང་གི་འགྲེལ་བར་ལྟོས།
སྒྲ་དོག་པ། དོག་དོན,མཚན་ཉིད་དམ་གོ་དོན་དོག་པར་འཇུག་པའི་ཚིག་སྟེ། སྒྲ་ཡངས་པའི་ལྡོག་ཟླའོ། །
སྒྲ་ནུས,སྒྲ་ཡི་དྭངས་ཆ་དང་སྙན་ཆ་སོགས་ཀྱི་སྤུས་ཀའོ། །
སྒྲ་པར་བ,༡ འཕྲུལ་ཆས་དང་འོད་རིག་ལ་བརྟེན་ནས་སྒྲ་ཕབ་པ་དང༌། ༢ དེ་ལྟར་ཕབ་པའི་སྒྲའོ། །
སྒྲ་པར་མཁན,རོལ་མོ་དང་ཟློས་གར་སོགས་ཀྱི་སྒྲ་འབེབ་པའི་ལག་རྩལ་མཁན་ནོ། །
སྒྲ་པར་སྙུ་གུ,སྒྲ་པར་བྱེད་ཀྱི་འཕྲུལ་ཆས་སྙུ་གུའི་དབྱིབས་ཅན་ཞིག་གོ །
སྒྲ་ཕབ་ཁ་པར,སྒྲ་པར་བྱེད་ཀྱི་ནུས་དང་ལྡན་པའི་ཁ་པར་འཕྲུལ་ཆས་ཤིག་གོ །
སྒྲ་ཕབ། སྒྲ་པར,སྒྲ་པར་བའམ་ལེན་པའི་ཡོ་བྱད་དེ། སྒྲའི་རླབས་རྣམས་སྒྲ་སྐྱེལ་ཆས་ལ་བརྟེན་ནས་གློག་གི་བརྡ་རྟགས་སུ་བསྒྱུར་ཞིང༌། སླར་ཡང་སྡུད་ཁྱམས་སུ་བསྒྱུར་ནས་འཕྲུལ་ཆས་གནས་སྤོའམ་འོད་ཀྱི་འགྱུར་བའི་དབང་གིས་འོས་འཚམ་གྱི་སྒྲ་པར་རྒྱུ་ཆའི་ཐོག་ཏུ་འགོད་པར་བྱེད་པའི་འཕྲུལ་ཆས་སོ། །
སྒྲ་བསྒྱུར,སྒྲ་བསྒྱུར་ནི་དོན་བསྒྱུར་གྱི་ཟླས་དྲངས་པའི་ཚིག་སྟེ། སྐད་རིགས་གང་རུང་ཞིག་གི་སྒྲ་གང་ལ་བསྒྱུར་བའི་སྐད་རིགས་གཞན་ཞིག་གི་ནང་དུའང་རང་སོར་བཞག་པ་སྟེ། དཔེར་ན། ཨ་མེ་རི་ཁ་ཞེས་པ་ལྟ་བུ་ཡུལ་མིང་དང་མིའི་མིང་ཕལ་ཆེར་སྒྲ་བསྒྱུར་གྱི་ཤས་ཆེའོ། །
སྒྲ་བྱང༌,མང་འཕྲིན་ལག་རྩལ་གྱི་རྩ་བའི་གྲུབ་ཆ་ཞིག་སྟེ། སྐད་སྦུག་དང་སྒྲ་ཐག་དང་ཟེར་སྡེར་ལས་བྱུང་བའི་སྒྲ་རླབས་དག་རྣར་གཞུག་དང་སྒྲ་སྒམ་དང་སྒྲ་སྡུད་སོགས་སུ་གཏོང་བྱེད་དམ་ལད་མོའི་བརྡ་རྟགས་དང་ཨང་ཡིག་བརྡ་རྟགས་བརྗེ་བསྒྱུར་བྱེད་པའི་སྲ་ཆས་ཤིག་གོ །
སྒྲ་འཇགས་འཐེབ,ལག་འཕྲིན་དང་རྒྱང་འཛིན་གྱི་ངོས་ན་ཡོད་པའི་སྒྲ་འཇགས་ནས་མེད་པར་བྱེད་པའི་འཐེབ་ནོན་ནོ། །
སྒྲ་འདས་འགྲོས,སྐར་ཆ་རེར་སྨི ༣༤༠ བགྲོད་པའི་སྒྲའི་འགྲོས་ལས་མགྱོགས་པའི་འགྲོས་ཚད་དོ། །
སྒྲ་འཕྲིན,རྩིས་འཕྲུལ་གྱི་ཁྱད་ཆོས་ལྡན་པའི་ཁ་པར་གྱི་ལན་འདེབས་མ་ལག་ཅིག་སྟེ། འཕྲིན་དུ་བསྐུར་བྱའི་སྒྲ་གདངས་དེ་ཨང་ཀིའི་རྣམ་པར་བསྒྱུར་ནས་སྡུད་སྡེར་ནང་དུ་ཉར་ནས་གཞན་གྱིས་ཐོས་པར་བྱེད་པའོ། །
སྒྲ་འཕྲུལ,སྒྲ་ཕབ་འཕྲུལ་ཆས་དང་སྒྲ་སྡུད་འཕྲུལ་ཆས་དང་སྒྲ་སྐྱེད་འཕྲུལ་ཆས་སོགས་ཀྱི་སྒྲའི་བསྒྲིག་ཆས་སྤྱིའོ། །
སྒྲ་ཡངས་པ,སྒྲ་ཡངས་པར་འཇུག་པའམ་མཚན་ཉིད་ཀྱི་ཁྱབ་ཆེ་བའི་གོ་དོན་ནོ། །
སྒྲ་རྒྱུ,སྐད་ཆའི་སྒྲ་འགྲུབ་བྱེད་ཀྱི་རྩིས་གཞི་ཆུང་ཤོས་ཏེ། དཔེར་ན། ལམ་ལྟ་བུའི་སྒྲ་ནི་ལ་ཨ་མ་གསུམ་གྱི་སྒྲ་རྒྱུ་ལས་གྲུབ་པ་ལྟ་བུའོ། །
སྒྲ་རྟགས,སྐད་ཀྱི་སྒྲ་གདངས་ཞིབ་པར་འབྲི་བྱེད་ཀྱི་མཚོན་རྟགས་ཤིག་སྟེ། དཔེར་ན། རྒྱལ་སྤྱིའི་སྒྲ་རྟགས་ལྟ་བུའོ། །
སྒྲ་རླབས་དམན་པ,མིས་རྣ་བས་ཚོར་ཐུབ་པའི་འདར་ཚད་དམའ་ཤོས་ཏེ་ཧེར་ཙེ ༢༠ ལས་ཀྱང་དམའ་བའི་སྒྲ་རླབས་ཏེ། དེ་ཉིད་བརྒྱུད་གཏོང་བྱེད་སྐབས་སུ་ཡལ་ཞིང་མེད་པར་མི་འགྲོ་བས་རླུང་འཚུབ་དང་ས་འགུལ་སོགས་སྔོན་བརྟག་བྱེད་པ་ལ་སྤྱོད་སྒོ་ཆེའོ། །
སྒྲ་རླབས,མི་ཡི་རྣ་ཤེས་བསྐྱེད་ནུས་པའི་སྒྲ་ཡི་རླབས་ཚད་ནི་ཧེར་ཙེ ༢༠ ནས ༢༠༠༠༠ བར་ཏེ། སྤྱིར་བཏང་མཁའ་རླངས་ལ་བརྟེན་ནས་འབྱུང་ཞིང་གཤེར་དང་སྲ་བའི་གཟུགས་ལ་བརྟེན་ནས་འབྱུང་བའང་ཡོད་དོ། །
སྒྲ་ལམ་རྩོམ་སྒྲིག,བརྙན་འཕྲིན་དང་རྒྱང་སྒྲོག་སོགས་ཀྱི་སྒྲ་ལམ་གྱི་ཆེད་ལས་རྩོམ་སྒྲིག་གི་རིགས་ཤིག་གོ །
སྒྲ་ལམ,༡ སྒྲ་གདངས་རིག་པ་ལྟར་ན། གནས་ངེས་ཅན་ཞིག་ཏུ་འདུས་པའམ་བཟུང་བའི་སྒྲ་ཡི་ཚོགས་པ་དང༌། ༢ དངོས་ཁམས་རིག་པ་ལྟར་ན། སྒྲ་རླབས་བགྲོད་པའི་ལམ་མོ། །
སྒྲིགས་ཡིག,ཡིག་ཐོག་ཏུ་གཏན་འབེབས་བྱས་པའི་རྩ་འཛུགས་ཀྱི་སྒྲིགས་སྲོལ་ལམ་ལུགས་སོ། །
སྒྲིགས་རྟོག་རུ་ཁག,མང་ཚོགས་ཀྱི་འགུལ་བསྐྱོད་ནང་དུ་སྒྲིགས་རིམ་ལ་ལྟ་སྐུལ་བྱེད་མཁན་གྱི་རུ་ཁག་གོ །
སྒྲིགས་ལམ,གཏན་ལ་ཕབ་པའི་སྒྲིགས་སྲོལ་ལམ་ལུགས་སམ་བརྩི་བསྲུང་བྱ་དགོས་པའི་སྲོལ་ཡིག་གོ །
སྒྲིགས་ལམ་སྲོལ་ཡིག,སྒྲིགས་ལམ་དང་སྲོལ་ཡིག་གི་བསྡུས་མིང་ངོ༌། །
སྒྲིགས་ལམ,རྩིང་སྤྱོད་དང་རྙོག་ཟིང་སོགས་མི་འབྱུང་བའི་ཆེད་དུ་གོ་རིམ་དང་ལྡན་ཞིང་ཚུལ་དང་མཐུན་པའི་ལམ་དུ་བཅུག་པའི་སྒྲིགས་སོ། །
སྒྲིགས་སྲོལ,སྒྲིགས་སྲོལ་ལམ་སྒྲིགས་ཡིག་གི་མིང་དང༌། རྒྱལ་ཁབ་སྲིད་འཛིན་ལས་ཁུངས་ཀྱིས་ཁྲིམས་ལྟར་གཏན་ལ་ཕབ་པའི་སྲིད་འཛིན་དོ་དམ་སྐོར་གྱི་ཚད་ལྡན་ཡིག་ཆའི་སྒོས་མིང་དུའང་བྱེད་དོ། །
སྒྲིགས་སྲོལ་ལམ་ལུགས,ལམ་ལུགས་སུ་གྱུར་བའི་སྒྲིག་ལམ་དང་སྒྲིག་ཡིག་གོ །
སྒྲིབ་ཐབས,མིག་བཀབ་པ་དང་ཡུལ་བསྒྱུར་བ་སོགས་ཀྱི་བྱེད་ཐབས་ལ་བརྟེན་ནས་དངོས་དོན་རྟོགས་པར་གེགས་བྱེད་པའི་ཐབས་ཚུལ་ལོ། །
སྒྲུང་གཏམ་གློག་བརྙན,སྒྲུང་གཏམ་ལས་བརྩམས་པའི་གློག་བརྙན་ནོ། །
སྒྲུང་གཏམ,མི་སྣའི་སྣང་བརྙན་བསྐྲུན་པ་དང༌། དོན་རྐྱེན་གྱི་བྱུང་རིམ་སྒྲིག་པ། ཁོར་ཡུག་གི་ཡུལ་ལྗོངས་ཀྱི་རྣམ་པ་ཞིབ་འབྲི་བྱེད་པ་སོགས་ཀྱི་སྒོ་ནས་སྤྱི་ཚོགས་ཀྱི་འཚོ་བ་དང་འགལ་བ་སོགས་སྙིང་བསྡུས་སུ་མཚོན་པར་བྱེད་པའི་དོན་བྲིས་ངོ་བོ་ཅན་གྱི་རྩོམ་རིག་པའི་རྩོམ་སྟངས་ཤིག་སྟེ། དེའི་ནང་གསེས་རྒྱས་བསྡུས་འབྲིང་གསུམ་གྱི་དབྱེ་བ་སོགས་ཡོད་དོ། །
སྒྲུང་བཤད,ལུས་ཀྱི་ཉམས་འགྱུར་དང་རྒྱུད་མང་སྦྲེང་བ་སོགས་ཀྱིས་རམ་བུ་བཏེགས་ཏེ་བཤད་པའི་རྒྱ་ནག་གི་གནའ་བོའི་སྒྲུང་གཏམ་འཆད་སྟངས་ཤིག་གོ །
སྒྲུང་ར,སྒྲུང་བཤད་སའི་གནས་སོ། །
སྒྲོ་བ་ཤིང༌། སྟག་པ་དཀར་པོ,ཤིང་སྡོང་ཆུང་གྲས་སམ་ཤིང་ཕྲན་གྱི་རིགས་ཤིག་ཏུ་ཚིག་མཛོད་འགའ་ཞིག་ལས་བཤད་ལ། གཞན་མིང་མི་འདྲ་བ་འགའ་ཞིག་ཀྱང་ཡོད་པར་སྣང་ངོ༌། །
སྒྲོ་བཟེད,༡ གྲུག་སྨད་ཟླུམ་ཕྱེད་ལ་བྱ་སྒྲོ་ཁ་བཟེད་དུ་བསྒྲིགས་པ་ཤེལ་གྱི་ཇ་ཕོར་གྱི་རྣམ་པ་ཅན་གྱི་གྲུ་གུ་ཞིག་དང༌། ༢ དེའི་ལུས་རྩལ་རྣམ་གྲངས་སོ། །
སྒྲོ་འཁོར་ཤེད་འཕྲུལ,རླངས་པ་སོགས་ཀྱི་བཞུར་རྒྱུན་དང་སྒྲོ་གཤོག་ཕྲད་པ་ལས་འཕྲུལ་འཁོར་གྱི་ནུས་ཤུགས་འབྱུང་བའི་ཤེད་འཕྲུལ་ཏེ། གློག་འདོན་དང་མཁའ་བསྐྱོད་དང་མཚོ་བསྐྱོད་ལ་བཀོལ་བའོ། །
སྒྲོ་སྤུ། བྱ་སྤུ,འདབ་ཆགས་ཀྱི་ལུས་ལ་སྐྱེས་པའི་སྤུ་སྟེ། ལུས་སྲུང་བྱེད་དང་ལུས་དྲོད་རྒྱུན་སྐྱོང་བྱེད་དང་འཕུར་བར་རམ་འདེགས་བྱེད་པ་བཅས་ཀྱི་ནུས་པ་ཡོད་དོ། །
སྒྲོ། གཤོག་པ,འདབ་ཆགས་དང་འབུ་ཡི་རིགས་ཀྱི་སྒྲོ་དང་གཤོག་པའོ། །
སྒྲོག་ཁུང༌,སྒྲོག་གུ་སྒྲོག་སའི་ཁུང་བུའོ། །
སྒྲོག་གུ,གོས་ཀྱི་ཐུ་བ་སྒྲོག་བྱེད་དེ། སྒྲོག་རིལ་དང་སྒྲོག་ལེབ་སོགས་ཡོད་དོ། །
སྒྲོག་པ། གཏོང་བ,རྒྱང་སྒྲོག་དང་བརྙན་འཕྲིན་ལ་བརྟེན་ནས་སྒྲ་དང་གཟུགས་བརྙན་རྣམས་སྒྲོག་པའམ་གཏོང་བའོ། །
སྒྲོག་འཛིན,འཕྲུལ་ཆས་ཀྱི་སྟེང་གི་བྱེད་ནུས་སོགས་གཅིག་ཏུ་སྒྲོག་ཅིང་འཛིན་པར་བྱེད་པའོ། །
སྒྲ་ལྡན་གློག་བརྙན,སྒྲ་གཟུགས་གཉིས་ལྡན་གྱི་གློག་བརྙན་ནོ། །
སྒྲ་ལྡན་སློབ་ཁང༌,སློབ་མ་སོ་སོས་རྣར་གཞུག་བརྒྱུད་ནས་སྐད་ཡིག་སློབ་སྦྱོང་བྱ་སའི་ཁང་པའོ། །
སྒྲ་སྐྱི,རྣ་བའི་ནང་གི་སྒྲ་ཐོས་བྱེད་དུ་གྱུར་པའི་སྐྱི་ལྤགས་ཤིན་ཏུ་སྲབ་པ་ཞིག་གོ །
སྒྲ་སྐྱེད་འཕྲུལ,སྤྱིར་བཏང་སྐུད་ཡོད་རྒྱང་སྒྲོག་མ་ལག་གི་ཁོངས་སུ་བེད་སྤྱོད་བྱེད་པའི་རོལ་མོའམ་གཏམ་སོགས་ཀྱི་སྒྲ་རྣམས་ཆེ་རུ་བསྐྱེད་ནས་ཕྱིར་སྒྲ་སྒམ་དུ་གཏོང་བྱེད་ཀྱི་བསྒྲིག་ཆས་ཤིག་གོ །
སྒྲ་སྒམ,ཕྱི་དབྱིབས་སྒམ་གྱི་རྣམ་པར་གནས་པའི་སྒྲ་དུང་ངོ༌། །
སྒྲ་སྙུང་ཆས,རླངས་འཁོར་སོགས་ཀྱི་ཤེད་འཕྲུལ་གྱི་སྒྲ་ཇེ་ཆུང་དུ་གཏོང་བར་བྱེད་པའི་བསྒྲིག་ཆས་ཤིག་གོ །
སྒྲ་སྡུད་ཕབ་འཕྲུལ། སྒྲ་སྡུད་ཕབ,སྒྲ་སྡུད་པ་དང་ཕབ་པ་གཉིས་ཀའི་གོ་ཆོད་པའི་འཕྲུལ་ཆས་ཤིག་གོ །
སྒྲ་སྡུད་འཕྲུལ,སྐུད་མེད་རྒྱང་སྒྲོག་བསྡུ་ལེན་བྱེད་པའི་འཕྲུལ་ཆས་སོ། །
སྒྲ་སྡེར་གཏོང་འཕྲུལ,རྣོ་ཟེར་སྒྲ་སྡེར་གཏོང་བྱེད་ཀྱི་འཕྲུལ་ཆས་ཤིག་གོ །
སྒྲ་སྣོད,སྐམ་གཤེར་གཉིས་གནས་ཀྱི་སྲོག་ཆགས་མཇུག་མ་མེད་པའི་རིགས་ཕལ་མོ་ཆེ་ཞིག་གི་འགྲམ་ཟུར་རམ་ཨོག་མར་ཡོད་པའི་སྣོད་ལྟ་བུ་སྒྲ་འབྱིན་ཚེ་ཕྱིར་མངོན་འོང་བ་ཞིག་སྟེ། སྒྲ་མང་པོ་མཉམ་དུ་སྒྲོག་པ་ལྟ་བུའི་ནུས་པ་ཐོན་བྱེད་ཅིག་གོ །
སྒྲ་སྤུས,༡ སྒྲ་གཤིས་དང༌། ༢ སྒྲ་ཕབ་འཕྲུལ་སོགས་སྒྲ་སྐྱེལ་མ་ལག་ཏུ་སྒྲ་གདངས་དྭངས་ཤིང་གསལ་བ་དང་ངག་ལས་བྱུང་བ་ཇི་མ་ཇི་བཞིན་དུ་ཐོན་ཐུབ་པའི་ཚད་དོ། །
སྒྲ་སྦྱོར་རིག་པ,ཡི་གེའི་སྒྲའི་གྲུབ་སྟངས་དང་རིམ་འགྱུར་སོགས་ལ་ཞིབ་འཇུག་བྱེད་པའི་སྒྲ་རིག་པའི་ཡན་ལག་ཅིག་གོ །
སྒྲ་སྦྱོར,༡ རྒྱའི་སྙན་ངག་གི་སྒྲའི་སྡེབ་སྦྱོར་དང༌། ༢ རྒྱ་ཡིག་གི་སྒྲ་དང་དབྱངས་དང་གདངས་བཅས་རྒྱུ་རྐྱེན་གཙོ་བོ་གསུམ་གྱི་སྤྱི་མིང་ངོ༌། །
སྒྲའི་འདར་ཚད། སྒྲ་ལམ,མི་ཡིས་ཚོར་ཐུབ་པའི་ཧེར་ཙེ ༢༠ ནས ༢༠༠༠༠ བར་གྱི་སྒྲ་ཡི་འདར་ཚད་དོ། །
སྒྲའི་འདར་ཚད། སྒྲ་ལམ,སྒྲའི་འདར་ཚད་ཀྱི་འགྲེལ་བར་ལྟོས།
སྒྲས་འཇུག,ལག་པས་དངོས་སུ་འབྲི་མི་དགོས་པར་སྒྲ་དག་པར་བརྗོད་པས་ལག་འཕྲིན་སོགས་ཀྱི་ནང་དུ་ཡི་གེ་འཇུག་པར་བྱེད་པའོ། །
སྒྲིག་པ་པོ,ཡིག་ཆ་སོགས་སྒྲིག་པ་པོ་དང་རྩོམ་པ་པོའོ། །
སྒྲིག་བཀོད,མི་སྣ་སོགས་སྒྲིགས་གཞིའི་ཁོངས་སུ་བཀོད་ཡོད་པའོ། །
སྒྲིག་བཀོལ,བསྒྲིགས་རིམ་ངེས་པ་ཅན་ནམ་ལག་རྩལ་གྱི་དགོས་མཁོ་དང་བསྟུན་ནས་འགུལ་བསྐྱོད་དམ་བྱ་བ་སྒྲུབ་པའོ། །
སྒྲིག་བཀོལ་བྱེད་ལུགས,སྒྲིག་བཀོལ་བྱེད་པའི་སྐབས་སུ་ངེས་པར་བསྲུང་དགོས་པའི་གཏན་ཕབ་བམ་བྱ་བ་སྒྲུབ་ཐབས་སོ། །
སྒྲིག་བཀོལ་མ་ལག,གློག་རྡུལ་རྩིས་འཕྲུལ་གྱི་ཐོན་ཁུངས་དོ་དམ་གྱི་བསྒྲིགས་རིམ་སྟེ། བྱེད་ལས་གཙོ་བོ་དབུས་སྒྲིག་ཆས་དང་ནང་བྱང་སོགས་ཕྱི་ཡི་བསྒྲིག་ཆས་དང་ནང་གི་སྙི་ཆས་མ་ལག་ལྷན་གཅིག་ཏུ་བྱ་བའི་ལས་སུ་འཇུག་པར་བྱེད་པའི་མ་ལག་དག་གོ །
སྒྲིག་བཅད,སྡེ་ཁག་གང་རུང་ཞིག་གིས་གཏན་ཁེལ་ལྟར་གྱི་ལས་ཁུངས་སྒྲིག་སྟངས་དང་མི་སྣའི་བཅད་གྲངས་དང་ལས་གནས་བགོ་སྟངས་སོགས་ཀྱི་གཏན་ཁེལ་ལོ། །
སྒྲིག་ཞུ,ཡིག་ཆ་རྩོམ་སྒྲིག་དང་ཞུ་དག་བྱེད་པའོ། །
སྒྲིག་ཞུ,རྩོམ་སྒྲིག་ཞིབ་བཤེར་གཏན་འབེབས་བྱེད་པའོ། །
སྒྲིག་ཞུགས,ལས་ཁུངས་ཀྱི་སྒྲིག་རིམ་སོགས་ཀྱི་ནང་ཞུགས་པའོ། །
སྒྲིག་འགལ,གཏན་ཕབ་དང་སྒྲིག་སྲོལ་ལ་འགལ་བའོ། །
སྒྲིག་འགོད,འཕྲུལ་ཆས་སོགས་ཚད་གཞི་ལྟར་སྒྲིག་ཅིང་འགོད་པའོ། །
སྒྲིག་འཇོག,རྩིས་འཕྲུལ་གྱི་སྙི་ཆས་དག་ལས་སུ་རུང་བའི་མ་ལག་དཀྱུས་གཅིག་ཏུ་སྒྲིག་པའོ། །
སྒྲིག་འཇོག,སྒྲིག་འཇོག་དང་ལྷུ་སྒྲིག་གི་འགྲེལ་བར་ལྟོས།
སྒྲིག་འབེབས,གོ་རིམ་སྒྲིག་ཅིང་གཏན་འབེབས་དང་ལེགས་སྒྲིག་བྱེད་པའོ། །
སྒྲིག་འཛུགས,ཁ་ཐོར་དུ་གནས་པའི་མིའམ་དངོས་པོ་དག་མ་ལག་གམ་རྩ་བ་གཅིག་ཅན་དང་ཚོགས་པ་གཅིག་ཅན་དུ་བྱས་པའོ། །
སྒྲིག་རྩོམ,འབྲེལ་ཡོད་ཀྱི་དཔྱད་གཞི་ལེགས་སྒྲིག་བྱས་ནས་དཔེ་དེབ་དང་རྩོམ་ཡིག་འབྲི་བའོ། །
སྒྲིག་རྩོམ,སྒྲིག་རྩོམ་གྱི་འགྲེལ་བར་ལྟོས།
སྒྲིག་སྐར། སྤྱོད་ལམ་སྐར་མ,སློབ་མས་སློབ་གྲྭར་སློབ་སྦྱོང་བྱེད་པའི་སྐབས་སུ་ཐོབ་པའི་ཀུན་སྤྱོད་དམ་སྒྲིག་ལམ་གྱི་ཚད་མཚོན་པའི་སྐར་གྲངས་སོ། །
སྒྲིག་སྒྱུར,ཡིག་ཆ་སྒྱུར་ཞིང་རྩོམ་སྒྲིག་བྱེད་པའོ། །
སྒྲིག་སྤེལ,ཡིག་ཆ་རྩོམ་སྒྲིག་དང་སྒྲོག་སྤེལ་བྱེད་པའོ། །
སྒྲིག་སྦྱོང༌,འཁྲབ་གཞུང་རྩོམ་སྒྲིག་དང་བྲོ་གར་འཁྲབ་སྦྱོང་བྱེད་པའོ། །
སྒྲིག་སྦྱོར,ལྷུ་ལག་སོགས་སྒྲིག་འགོད་དང་སྡེབ་སྦྱོར་བྱེད་པའོ། །
སྒྲིགས་གོས,ལུས་རྩལ་རུ་ཁག་གི་ཁོངས་མིའི་ཆེད་དུ་བསྒྲིགས་ཏེ་བཟོས་པའི་གཅིག་གྱུར་གྱི་གོས་སོ། །
སྒྲིགས་དབྱུང༌། ཕུད་པ,སློབ་གྲྭ་དང་ཚོགས་པ་དང་ལས་ཁུངས་སོགས་ཀྱི་ཁོངས་ལས་དབྱུང་བའོ། །
སྒྲིགས་མཐར་འཇོག་པ,སློབ་མ་གང་ཞིག་ལ་སློབ་གྲྭ་ལས་དབྱུང་དགོས་པའི་ནོར་འཁྲུལ་བྱུང་ཚེ། དུས་བཅད་ནས་སློབ་གྲྭར་བཞག་ཅིང་ལྟ་རྟོག་བྱེད་པའི་ཐག་བཅད་ཅིག་གོ །
སྒྲོག་སྤེལ,ཚགས་པར་དང་རྒྱང་སྒྲོག་བརྙན་འཕྲིན་སོགས་བརྒྱུད་དེ་འཕྲིན་གསར་ཕྱིར་སྒྲོག་ཅིང་སྤེལ་བར་བྱ་བའོ། །
སྒྲོན་ཁེད,རྒྱ་ནག་གི་ལུགས་སུ་སྒྲོན་མེའི་འོད་ཁང་གི་ཕྱི་ངོས་སུ་བྲིས་པའི་གབ་ཚིག་གོ །
སྒྲོན་གདན་གཅུས་རིས་མ,ནང་ངོས་སུ་གཅུ་རིས་ཡོད་པའི་སྒྲོན་ཏོག་སྤྲད་སའི་གདན་ནོ། །
སྒྲོན་ཆས,སྒྲོན་མེའི་ཡོ་བྱད་སྣ་ཚོགས་ཀྱི་སྤྱི་མིང་ངོ༌། །
སྒྲོན་ཆེན,རླངས་འཁོར་སོགས་ཀྱི་མདུན་ཕྱོགས་སུ་ཡོད་པའི་རྒྱང་རིང་གསལ་བྱེད་ཀྱི་གློག་སྒྲོན་ནོ། །
སྒྲོན་ཏོག། ཤེལ་ཏོག,གློག་སྒྲོན་གྱི་ཤེལ་ཏོག་གམ་ཤེལ་རིལ་ལོ། །
སྒྲོན་དམར། གློག་དམར,གློག་སྒྲོན་དམར་པོའམ། འགྲོ་མི་ཆོག་པ་མཚོན་པའི་འགྲིམ་འགྲུལ་བཀོད་འདོམས་ཀྱི་གློག་གི་བརྡ་སྒྲོན་དམར་པོའོ། །
སྒྲོན་བརྙན,འོད་དྲག་པོ་དང་དྭངས་ཤེལ་བསྒྲིག་ཆས་ལ་བརྟེན་ནས་ཡོལ་བ་དཀར་པོའི་ངོས་ལ་འཆར་དུ་བཅུག་པའི་ཡི་གེ་དང་བརྙན་རིས་སོ། །
སྒྲོན་བརྙན་འཆར་ཆས,སྒྲོན་བརྙན་འཆར་བྱེད་ཀྱི་འཕྲུལ་ཆས་སོ། །
སྒྲོན་བརྙན་སྤྱིན་ཤོག,སྒྲོན་བརྙན་ཕབ་ཡོད་པའི་སྤྱིན་ཤོག་ཅིག་གོ །
སྒྲོན་བྲོ,ལག་ཏུ་ལྒང་ཞུ་ཐོགས་ནས་འཁྲབ་པའི་བྲོ་གར་ཞིག་གོ །
སྒྲོན་མདུང༌,མཚོ་མཐའ་དང་མཚོ་གླིང་སོགས་སུ་མདུང་ཁྱིམ་མཐོན་པོར་བཙུགས་པའི་མཚན་མོའི་མཚོ་གྲུ་ལ་ཕྱོགས་སྟོན་པའི་བཀྲག་འོད་འཚེར་བའི་གློག་སྒྲོན་ཞིག་གོ །
སྒྲོན་ཚོགས,རྒྱ་རྩིས་ཟླ་༡པོའི་ཚེས ༡༥མཚན་མོར་སྒྲོན་ཞུ་སྣ་ཚོགས་བཀལ་ཅིང་བསྒྲོན་ཏེ་ལྟད་མོར་ལྟ་བའི་འདུ་ཚོགས་སོ། །
སྒྲོན་ཞྭ,གློག་སྒྲོན་ཤེལ་ཏོག་གི་སྟེང་དུ་དགབ་བྱའི་ཁེབས་ཏེ་ཞྭའི་རྣམ་པ་ཅན་ནོ། །
སྒྲོན་འོད,གློག་སྒྲོན་གྱི་འོད་སྣང་ངོ༌། །
སྒྲོན་རྒྱན,སྒྲོན་ཆས་སྣ་ཚོགས་ལས་བཟོས་པའི་མཛེས་རྒྱན་ནམ་མཛེས་རྒྱན་གྱི་བྱེད་ལས་ཅན་གྱི་སྒྲོན་ཆས་སོ། །
སྒྲོན་ལྗང་སྦར,༡ གློག་བརྡ་ལྗང་ཁུ་སྦར་སྐབས་འཁོར་རིགས་འགྲོ་བསྐྱོད་ཆོག་པ་དང༌། ༢ བྱ་བ་བཀག་སྡོམ་མི་བྱེད་པའི་དཔེ་ལའང་འཇུག་གོ །
སྒྲོན་ཤིང༌,ཤིང་ཆེན་གྱི་རིགས། སྡོང་བུ་སྦོམ་པོ་ཤུན་པར་གས་སྲུབས་ཉ་ཁྲབ་ལྟ་བུ་དོད་པ། ལོ་མ་ཁབ་དབྱིབས། འབྲས་བུ་ཟླུམ་སྒོང་ཁ་དོག་སྨུག་སེར་ཅན་ཐོགས་པ། ཤིང་རྒྱུ་སྲ་ཞིང་ཚི་བ་མང་བ། དྲི་བསུང་ཆེ་བ་ཅན་ཞིག་གོ །
སྒྲོན་ཤིང་ཏ་ལ,ཤིང་ཆེན་གྱི་རིགས། ལོ་མ་སྒྲོ་དབྱིབས། ཁ་དོག་སྨུག་པོ། འབྲས་བུ་ཟླུམ་སྒོང༌། སྣུམ་གྱི་འདུས་ཚད་མང་བ། ཚ་ཁུལ་དུ་སྐྱེ་བའི་ལྗོན་ཤིང་བེ་ཏ་སོགས་དང་འདྲ་བ་ཞིག་གོ །
སྒྲོན་སྐུད,གློག་སྒྲོན་ཤེལ་ཏོག་ནང་གི་འོད་འབྱིན་བྱེད་དེ། སྤྱིར་བཏང་རྫས་འགྱུར་གྱི་འབྱུང་རྒྱུ་ཐངས་ཞེས་པའི་རྒྱུ་ལས་བཟོས་པའི་སྡོང་སྐུད་ཕྲ་མོའོ། །
སྒྲོན་སྦུག,གློག་སྒྲོན་གྱི་ཤེལ་སྦུག་གོ །
སྒྲོམ་གཅིག་ལས་ཅོག,རྐང་ཡ་གཅིག་གི་ཕྱོགས་ན་སྒྲོམ་ཆུང་ངུ་ཞིག་ཡོད་པའི་གཞུང་ལས་ཅོག་ཙེའོ། །
སྒྲོམ་གཉིས་ལས་ཅོག,ཅོག་ངོས་ཞབས་ཀྱི་ལོགས་གཉིས་སུ་སྒྲོམ་ཆུང་རེ་ཡོད་པའི་གཞུང་ལས་ཅོག་ཙེ་ཞིག་གོ །
སྒྲོམ་ཞབས་པ,ཕལ་ཆེར་དངུལ་རྩའི་ལས་ཁུངས་སོགས་ཀྱི་སྒྲོམ་སྟེགས་སུ་ཞབས་ཞུ་བྱེད་མཁན་ནོ། །
སྒྲོལ་གཟིངས,ཆུའི་ཕ་རོལ་ཏུ་སྒྲོལ་བར་བྱེད་པའི་གཟིངས་སོ། །
སྒྲོས་ཐོར,༡ བཤད་ཚུལ་སྣ་ཚོགས་དང༌།༢ རྩོམ་ཡིག་ཐོར་བུ་དང༌། ༣ གྲུབ་མཐའ་རྣལ་མ་ལས་གཞན་པའི་གྲུབ་མཐའ་སྣ་ཚོགས་པའོ། །
སྔ་ཆད,སྔ་རོལ་ནས་ཁ་ཆད་བྱེད་པའོ། །
སྔ་བཙའ,ཕྲུ་གུ་སྐྱེ་བའི་ལོ་ཚད་ལས་སྔ་བ་སྟེ། ཕོའི་ལོ ༢༢ དང་མོའི་ལོ ༢༠ ཐམ་པའི་སྔོན་དུ་ཕྲུ་གུ་བཙའ་བའོ། །
སྔ་མཛའ,ལང་ཚོ་ཡོངས་སུ་མ་སྨིན་པར་རམ་དུས་ཀྱི་ཚད་ལས་སྔ་ཐལ་ཏེ་དགའ་རོགས་འཚོལ་བའོ། །
སྔ་འགན་པ,དེ་སྔོན་འགན་ཁུར་པའི་དཔོན་རིགས་སོ། །
སྔ་སྐྱེས,སྦྲུམ་མ་བཙའ་བའི་དུས་མ་ཟིན་པར་ཕྲུ་གུ་སྐྱེས་པའོ། །
སྔ་སྦྱོར,རྟེན་འབྲེལ་དང་མྱ་ངན་མཚོན་བྱེད་དུ་སྦྱར་རྒྱུའི་ཆ་སྦྱོར་གྱི་སྔ་ཚིག་གོ །
སྔ་སྨིན,༡ སྐྱེ་ཡུན་ཐུང་ཞིང་སྨིན་སྔ་བའི་ལོ་ཏོག་དང༌། ༢བྱིས་པའི་དབང་པོའི་རྨེན་བུ་སྨིན་སྔས་པས་གཟུགས་སྐྱེ་མྱུར་ཞིང་ཤེད་བྱེ་སྔ་བ་སོགས་རྒྱུན་ལྡན་མ་ཡིན་པའི་ལུས་ཁམས་ཀྱི་སྣང་ཚུལ་ཞིག་གོ །
སྔར་ཉེས། འཁོད་ཉེས,སྔར་ཁྲིམས་ཆད་ཕོག་མྱོང་ཡོད་པའི་མིས་སླར་ཡང་ཁྲིམས་འགལ་བྱས་ཚེ་ཉེས་པ་སྔ་མ་དེའི་མིང་ངོ༌། །
སྔས་ཁེབས,པགས་རས་སོགས་མགོ་སྔས་ཀྱི་ཐོག་ཏུ་དགབ་པར་བྱ་བའི་ཁེབས་སོ། །
སྔས་ཚངས,མགོ་སྔས་ཀྱི་ནང་ཚངས་སོ། །
སྔས་ཤུབས,མགོ་སྔས་ཀྱི་ནང་ཚངས་གཞུག་སའི་རས་ཤུབས་སོ། །
སྔས་སྒྲོན,མལ་ཁྲིའི་སྔས་ཕྱོགས་སུ་གཞག་རྒྱུའི་གློག་སྒྲོན་ནོ། །
སྔས་སྒྲོམ,མལ་ཁྲིའི་སྔས་ཕྱོགས་སུ་གཞག་པར་བྱ་བའི་སྒྲོམ་མོ། །
སྔོ་ཁེབས,ས་ངོས་སུ་རྩི་ཤིང་སྣ་ཚོགས་ཅུང་རྫུབས་མོར་སྐྱེས་པས་བྱེ་རྡུལ་གནོན་པ་དང་རླན་འཛིན་ས་སྲུང་སོགས་ཀྱི་ནུས་པ་ཐོན་པའི་སྤང་ལྗོངས་དང་ནགས་ཁུལ་སྤྱིའི་མིང་ངོ༌། །
སྔོ་ཆུང༌,སྐེ་ཚེ་ལ་རྒོད་གཡུང་གཉིས་ལས་འདི་ནི་གཡུང་བ་སྟེ། རྩ་སྡོང་ལོ་མ་གསུམ་ཆར་བཟའ་བར་རུང་བ་ཞིང་འབྲས་བུ་སེར་པོ་ཁ་ཚ་བ་ལས་སྐེ་ཕྱེ་བཟོ་རུང་བ་ཞིག་གོ །
སྔོ་ཕུང༌,རྩི་ཤིང་གི་ཕྲ་ཕུང་ནང་སྔོ་རྩི་དང་རྩབས་རྒྱུའི་མདོག་ལྡན་དངོས་པོ་ཞིག་སྟེ། ཉི་འོད་ཕོགས་ཚེ་དེ་ལས་སྙིགས་ཕྱེ་དང་སྣུམ་འབྱུང་བ་ཞིག་གོ །
སྔོ་ཚལ,བཟའ་བར་རུང་བའི་སྔོ་ལྡུམ་གྱི་རིགས་སོ། །
སྔོ་ཚལ,སྔོ་ཚལ་རིགས་ཀྱི་སྤྱི་མིང་ངོ༌། །
སྔོ་རེག་སྐུམ,སྔོ་ལྡུམ་གྱི་རིགས་སྤུ་ཚེར་ཅན་ལོ་མ་སྒྲོ་དབྱིབས་མེ་ཏོག་དམར་སྐྱ་འཆར་བ་མིའི་ཁ་རླངས་ཕོག་པའམ་ལག་པས་རེག་ཚེ་མེ་ཏོག་ཟུམ་ཞིང་འདབ་ལོ་སྐུམ་པར་བྱེད་པ་ཞིག་གོ །
སྔོ་རྩི,རྩི་ཤིང་གི་ཕུང་པོའི་ནང་གི་ལྗང་ཚོས་ཏེ། རྩི་ཤིང་ལ་ཉི་འོད་ཕོགས་སྐབས་གཙོ་བོ་སྔོ་རྩི་དེ་ལ་བརྟེན་ནས་ཉི་ཟེར་བསྡུ་ལེན་བྱས་ཏེ་རྩི་ཤིང་གི་འཚོ་བཅུད་དུ་འགྱུར་བ་ཞིག་གོ །
སྔོ་སྐམ་རྩྭ་མཛོད,རྩྭ་སྔོན་པོ་བསྐམས་ནས་གསོག་འཇོག་བྱེད་སའི་མཛོད་དོ། །
སྔོ་སྨན། རྩྭ་སྨན,རྩི་ཤིང་དང་སྔོ་ལྡུམ་གྱི་རིགས་སུ་གཏོགས་པའི་སྨན་ནོ། །
སྔོག་བཤེར་ལག་ཁྱེར,སྔོག་བཤེར་བྱེད་ཆོག་པའི་དབང་ཆ་དང་ལྡན་པའི་ཁྲིམས་ལུགས་ཀྱི་ཁྲོལ་འཛིན་ཞིག་གོ །
སྔོག་བཤེར,དོག་བཅས་ཉེས་ཅན་ནམ་དུག་རྫས་སོགས་སྦས་བསྐུངས་བྱས་པ་བསྔོགས་ནས་ལྟ་བཤེར་བྱེད་པའོ། །
སྔོན་གཏོང༌,སྒོར་མོ་སོགས་དུས་ཆད་ཀྱི་སྔོན་དུ་འགྲོ་གྲོན་གྱི་ཕྱིར་ལེན་པའམ་གཏོང་བའོ། །
སྔོན་དངུལ,ཚོང་རྫས་མངགས་ཉོ་སོགས་ཀྱི་སྐབས་སུ་སྔོན་དུ་སྤྲད་པར་བྱ་བའི་དངུལ་ལོ། །
སྔོན་དཔག་རིག་པ,འབྱུང་འགྱུར་ལ་སྔོན་ནས་ཚོད་དཔག་བྱེད་པའི་རིག་པའོ། །
སྔོན་བཀོད,འཆར་གཞི་དང་དུས་ཚོད་སོགས་སྔོན་ནས་གཏན་ཁེལ་བྱས་པའོ། །
སྔོན་བརྒལ་འདུ་ཤེས,འབྱུང་འགྱུར་གྱི་ལས་དོན་ལ་སྔོན་དུ་བརྒལ་ཏེ་བསམ་བློ་ཐོངས་པའི་འདུ་ཤེས་སོ། །
སྔོན་བརྡ,བྱ་དངོས་གང་ཞིག་མ་བྱུང་བའི་སྔོན་དུ་བརྡ་གཏོང་བ་སྟེ། གནམ་གཤིས་སྔོན་བརྡ་ལྟ་བུའོ། །
སྔོན་ཚན,འཁྲབ་ཚན་དུ་མ་ཅན་གྱི་ཟློས་གར་གྱི་འཁྲབ་མགོ་མ་ཚུགས་གོང་ལ་ཟློས་གར་ནང་གི་མི་སྣ་རྣམས་ཀྱི་ལོ་རྒྱུས་ཀྱི་གླེང་གཞི་དང༌། བརྗོད་བྱ་ངོ་སྤྲོད་བྱེད་པའི་སྔོན་འགྲོའི་འཁྲབ་ཚན་ཞིག་གོ །
སྔོན་ཚན,མཐོ་རིམ་སློབ་གྲྭར་སློབ་མ་གསར་བ་སྐྱེད་སྲིང་བྱེད་པའི་ཚན་ཁག་ཅིག་སྟེ། སྤྱིར་བཏང་སློབ་གྲྭའི་ནང་དུ་ཟུར་འཛུགས་བྱས་ཡོད་དོ། །
སྔོན་འགྲན,མཇུག་འགྲན་གྱི་སྔོན་དུ་བྱས་པའི་འགྲན་བསྡུར་རོ། །
སྔོན་འགྲོའི་དབྱངས,གཞི་རྒྱ་ཆེ་བའི་རོལ་དབྱངས་དང་གླུ་གར་སོགས་འཁྲབ་སྟོན་སྐབས་ཀྱི་སྔོན་འགྲོའི་རོལ་དབྱངས་སོ། །
སྔོན་འགྲོའི་རོལ་དབྱངས,གླུ་གར་སོགས་ཀྱི་སྔོན་དུ་འགྲོ་བའམ་མགོ་འཛུགས་པའི་རོལ་དབྱངས་སོ། །
སྔོན་རྟོག་གནམ་གྲུ,རྒྱང་ཚོར་རེག་བརྡ་ལ་བརྟེན་ནས་བར་སྣང་དང་མཚོ་ངོས་ཀྱི་དམིགས་འབེན་ལ་མྱུལ་ཞིབ་དང་འཐབ་འཁྲུག་ལ་བཀོད་འདོམས་བྱེད་ནུས་པའི་དམག་བཀོལ་གནམ་གྲུ་ཞིག་གོ །
སྔོན་རྩིས་མཚལ་ཡིག,ནོར་སྲིད་མཚལ་ཡིག་ཅེས་པ་དང་འདྲའོ། །
སྔོན་ལྟ,རྩིས་འཕྲུལ་གྱི་ཡིག་ཆ་པར་བསྒྲིག་གམ་གཏན་འཁེལ་མ་བྱས་པའི་སྔོན་དུ་ལྟ་བཤེར་བྱ་བའོ། །
སྔོན་སྐབས,མཐར་ཕྱིན་སློབ་མ་དང་འཐུས་མི་སོགས་ཀྱི་སྐབས་སྔོན་མའོ། །
སྙན་ཞུ,༡ གནས་ཚུལ་དང་བསམ་འཆར་སོགས་རིམ་པ་གོང་མ་དང་འདུས་དམངས་དང་འབྲེལ་ཡོད་མི་སྣ་བཅས་ལ་རྣམ་པ་གཟབ་ནན་གྱིས་འཆད་ཞུ་བྱེད་པ་དང༌། ༢ རྣམ་པ་དེ་ལྡན་གྱི་ཡིག་ཆའོ། །
སྙན་ཞུ། བསྡོམས་ཞུ,བྱ་བའི་གནས་ཚུལ་སྤྱི་སྡོམ་བྱས་པ་དང་འབྲེལ་ཡོད་དཔྱད་གཞི་རྣམས་གོང་རིམ་དང་མང་ཚོགས་ལ་སྙན་ཞུ་བྱེད་པའོ། །
སྙིང་གཡུག་པ,སྙིང་འདར་གཡུག་བྱེད་པའམ་སྙིང་གི་འཕར་ཚུལ་རྒྱུན་ལྡན་ལས་འདས་པའོ། །
སྙིང་གློག་དཔར་ཆས,སྙིང་གློག་རླབས་རིས་དཔར་བྱེད་གསོ་རིག་དཔྱད་ཆས་ཤིག་གོ །
སྙིང་གློག་རླབས་རིས,གསོ་རིག་དཔྱད་ཆས་ལས་ཐོན་པའི་སྙིང་གི་འཕར་ཚད་དང་འཕར་ཤུགས་ཀྱི་གློག་རླབས་རྣམས་ཤོག་ངོས་ལ་ཇི་བཞིན་དུ་ཕབ་པའི་རི་མོ་ཞིག་གོ །
སྙིང་གློག་ལྟ་སྲུང༌,འཕྲུལ་ཆས་ལ་བརྟེན་ནས་སྙིང་གི་འཕར་ཚད་དང་འཕར་ཤུགས་ལ་ལྟ་ཞིབ་དང་སྲུང་སྐྱོབ་བྱེད་པའོ། །
སྙིང་ཐུམ,སྙིང་གི་ཕྱི་རུ་གཡོགས་པའི་ཤུན་སྐྱི་སྲབ་མོའོ། །
སྙིང་ནད,སྙིང་གི་གྲུབ་སྟངས་དང་ནུས་པ་རྒྱུན་ལྡན་མ་ཡིན་པ་སོགས་ལས་བྱུང་བའི་སྙིང་ནད་ཅིག་གོ །
སྙིང་ནུས་ལྟ་སྲུང་ཆས,ནད་པའི་སྙིང་འཕར་ཚད་ཀྱི་ནུས་པའི་འགྱུར་ལྡོག་གསལ་པོར་མཐོང་ཐུབ་པའི་འཕྲུལ་ཆས་ཤིག་གོ །
སྙིང་བསྡུས,སྙིང་པོའི་གནད་རྣམས་གཅིག་ཏུ་བསྡུས་པའོ། །
སྙིང་འཕར་དལ་དྲགས,ཐ་མལ་དུ་གནས་པའི་མི་དར་མའི་སྙིང་གི་འཕར་ཚད་ནི་དུས་ཚོད་སྐར་མ་གཅིག་ལ་ལན་གྲངས ༦༠ ནས ༡༠༠ བར་ཡིན་ཏེ། སྙིང་གི་འཕར་ཚད་ལན་གྲངས་༦༠ མན་དུ་ལྷུང་ན་དེ་དལ་དྲགས་པར་བརྩིའོ། །
སྙིང་འཕར་མྱུར་དྲགས,ཐ་མལ་དུ་གནས་པའི་མི་དར་མའི་སྙིང་གི་འཕར་ཚད་དུས་ཚོད་སྐར་མ་གཅིག་ལ་ལན་གྲངས ༦༠ ནས ༡༠༠ བར་ཡིན་ཏེ། སྙིང་གི་འཕར་ཚད་ལན་གྲངས་༡༠༠ ཡན་དུ་བརྒལ་ན་མྱུར་དྲགས་པར་བརྩིའོ། །
སྙིང་འཕར་འཆོལ་བ,སྙིང་གི་འཕར་ལྡང་རྒྱུན་ལྡན་མིན་པར་གྱུར་པའོ། །
སྙིང་འཕར་འཕྲལ་སྡོད,སྙིང་གི་ཁྲག་སྣོད་ཀྱི་ནུས་པ་ཉམས་ནས་སྙིང་གི་འཕར་མཚམས་འཕྲལ་དུ་ཆད་པའོ། །
སྙིང་འཕར་སྐུལ་ཆས,སྙིང་ནད་ཅན་གྱི་མིའི་སྙིང་གི་འཕར་ཚད་རྒྱུན་ལྡན་དུ་སྲུང་འཛིན་བྱེད་པའི་ཡོ་བྱད་ཅིག་སྟེ། ནང་གློག་རྫས་བཅུག་སྟེ་པགས་གསེབ་ཏུ་བཅུག་ནས་གཞག་རྒྱུ་ཞིག་གོ །
སྙིང་འབམ། གྲུམ་བུ་སྙིང་འབམ,གྲུམ་བུ་སྙིང་དང་བསྡོངས་པའི་ནད་ཅིག་གོ །
སྙིང་རྐྱོང༌,སྙིང་ཕྱི་རུ་བསྐྱེད་ཅིང་འཕར་བའི་ཚུལ་ཞིག་གོ །
སྙིང་རྩ་རེངས་པ,ཏོག་དབྱིབས་ཅན་གྱི་འཕར་རྩ་རེངས་པོར་གྱུར་པའི་དབང་གིས་ཁྲག་རྒྱུན་འཁོར་སྐྱོད་དཀའ་བར་གྱུར་པ་ཞིག་སྟེ། ནད་རྟགས་སུ་སྙིང་གཟེར་ལྡང་བ་དང༌། སྙིང་གི་འཕར་ཚད་རྒྱུན་ལྡན་མིན་པ། བྲང་ཁོག་ལྕི་ཞིང་དབུགས་ལེན་དཀའ་བ་སོགས་འབྱུང་ངོ༌། །
སྙིང་རྩའི་ཁྲག་འགག,སྙིང་གི་པྲོག་དབྱིབས་སྡོད་རྩ་ཁྲག་རྡོག་གིས་འགགས་ནས་སྙིང་ཤའི་ཁག་གཅིག་ལ་ཟུངས་ཁྲག་ཞན་དྲགས་པས་ཉམས་པར་གྱུར་སྟབས་ཕྲག་རྒྱབ་སྦྲགས་ནས་ན་བ་དང་དབུགས་འབྱྀན་རྔུབ་དཀའ་བ་དང་སྙིང་གི་འཕར་ཚད་རྒྱུན་ལྡན་མིན་པ་སོགས་ཀྱི་རྟགས་འབྱུང་བའི་ནད་ཅིག་གོ །
སྙིང་རྩའི་བརྙན་གསལ,སྙིང་རྩའི་བརྙན་པར་གསལ་པོར་ཉན་པར་བྱེད་པའི་ནད་དཔྱད་ལག་རྩལ་ཞིག་གོ །
སྙིང་ཤ,གྲུམས་ཤ་དམ་ཤ་རྒོད་ཀྱི་བྱེ་བྲག་སྟེ། སྙིང་འགྲུབ་བྱེད་ཀྱི་ཤའོ། །
སྙིང་ཤག,སྙིང་གི་ནང་ཤག་ཆ་བཞིར་བྱས་པའི་ཁག་འོག་མ་གཉིས་ཀྱི་མིང་ངོ༌། །
སྙིང་ཤའི་གཉན་ཚད,སློང་རྐྱེན་སྣ་ཚོགས་པས་བསྐྱེད་པའི་སྙིང་ཤ་ལ་གཉན་ཚད་རྒྱས་པའི་ནད་ཅིག་སྟེ། ནང་གསེས་དལ་བའི་རང་བཞིན་སོགས་གསུམ་ཡོད་དོ། །
སྙིང་ཤུགས་གསོ་སྨན,སྙིང་ཁམས་ཀྱི་ནུས་པ་གསོ་བ་དང་སྙིང་གི་འཕར་ཚད་སྙོམ་པར་བྱེད་པའི་སྨན་ཞིག་གོ །
སྙན་ཞུའི་རྩོམ་རིག,དངོས་ཡོད་འཚོ་བའི་ནང་གི་དཔེ་མཚོན་གྱི་ནང་དོན་ལྡན་པའི་མི་དངོས་སམ་དོན་དངོས་ཤིག་བརྗོད་བྱར་བྱས་ཏེ་སྒྱུ་རྩལ་གྱི་ཉམས་དང་བཅས་ཤིང༌། འཕྲིན་གསར་འབྲི་སྟངས་ཀྱི་ཁྱད་ཆོས་དང་ལྡན་པ་ཞིག་སྟེ། ཞིབ་འཕྲིན་དང་མགྱོགས་བྲིས་དང་ཆེད་བྲིས་སོགས་ཀྱི་སྤྱིའི་མིང་ལའང་འཇུག་གོ །
སྙི་ཁྲིའུ,འཕོང་རྟེན་དང་རྒྱབ་སྙེས་དག་འབོལ་བའི་འདུག་ཁྲི་ཞིག་གོ །
སྙི་ཆས་ཐུམ,རྩིས་འཕྲུལ་བརྡ་ཆད་ཅིག་སྟེ། སྙི་ཆས་ཀྱི་ཐུམ་བུ་སྟེ་ལྷན་ཅིག་ཏུ་བྱས་པའི་བསྒྲིགས་རིམ་མོ། །
སྙི་ཆས། ནང་ཆས,རྩིས་འཕྲུལ་གྱི་དན་གྲངས་རྩིས་སྒྲིག་བྱེད་པའི་བསྒྲིགས་རིམ་སོགས་རེག་ཏུ་མེད་པའི་གྲུབ་ཆ་སྟེ་སྲ་ཆས་མ་ཡིན་པའི་རྩིས་འཕྲུལ་མ་ལག་གི་གྲུབ་ཆ་རྣམས་དང༌། ཐོན་སྐྱེད་དམ་ཚན་རིག་ཞིབ་འཇུག་གམ་ཚོང་གཉེར་སོགས་ཀྱི་སྐབས་སུ་མིའི་གཤིས་ཀ་དང་དོ་དམ་གྱི་ཆུ་ཚད་དང་ཞབས་འདེགས་ཀྱི་སྤུས་ཀ་རྣམས་སོ། །
སྙི་བའི་ཁོར་ཡུག,དངོས་རྫས་ཀྱི་ལོངས་སྤྱོད་མ་གཏོགས་པའི་ཆ་རྐྱེན་གཞན་དག་སྟེ། སྲིད་ཇུས་དང་ཁྲིམས་ལུགས་ དང་དོ་དམ་དང་ཞབས་ཞུ་དང་མི་སྣའི་གཤིས་སྤྱོད་སོགས་ཏེ། སྲ་བའི་ཁོར་ཡུག་གི་ཟླས་དྲངས་པའོ། །
སྙི་བའི་ཐོན་ཁུངས,ཚན་རིག་ལག་རྩལ་དང་བརྡ་འཕྲིན་སོགས་ཏེ། དེ་དག་གིས་ཐོན་སྐྱེད་སྟོབས་ཤུགས་འཕེལ་རྒྱས་གཏོང་བའི་ནང་དུ་ནུས་པ་གལ་ཆེན་ཐོན་ཡང་གཏེར་རྫས་དང༌། ཆུ་སོགས་རང་བྱུང་ཐོན་ཁུངས་དང་མི་འདྲ་བས་དེ་སྐད་དུ་བཏགས་སོ། །
སྙི་བའི་ཚན་རིག,རང་བྱུང་ཚན་རིག་དང་སྤྱི་ཚོགས་ཚན་རིགས་དག་ལ་བརྟེན་ནས་ཐབས་ཇུས་དང་དོ་དམ་ལ་ཞིབ་འཇུག་བྱེད་པའི་སྣ་འདུས་ཚན་རིག་ཤིག་སྟེ། དཔེར་ན། ཚན་རིག་རིག་པ་དང་དོ་དམ་རིག་པ་ལྟ་བུའོ། །
སྙི་བའི་འགྲེམ་བརྡ,རྒྱང་སྒྲོག་དང་བརྙན་འཕྲིན་དང་ཚགས་པར་སོགས་བརྟེན་ནས་དངོས་སུ་འགྲེམ་བརྡ་མི་བྱེད་པར་དེ་དག་གི་ཁྲོད་ཀྱི་བྱུང་རིམ་དང་སྐད་ཆ་དང་ཉེར་སྤྱད་ཀྱི་དངོས་རྫས་དང་གསར་འགྱུར་སོགས་ཀྱི་ཤུགས་ལ་འགྲེམ་བརྡ་བྱེད་པ་སྟེ། བརྒྱུད་པའམ་མི་མངོན་པའི་འགྲེམ་བརྡའོ། །
སྙི་ལུས་སྲོག་ཆགས,སྒལ་མེད་སྲོག་ཆགས་ཀྱི་ཁོངས་གཏོགས་ཏེ། ལུས་སྙི་ཞིང་སྣག་ལ་གདུབ་ཚིགས་དང་བྲལ་བ། གཞོགས་གཉིས་ཆ་མཚུངས་ཞིང་སྡེར་སུག་ཤ་ལས་གྲུབ་པ་ཕལ་ཆེ་བ་ལ་ར་རུས་ལྟ་བུའི་ཤུན་སྐོགས་སྲ་མཁྲེགས་ལྡན་པའི་རིགས་སོ། །
སྙི་སྦྲང༌,མངར་ཟས་སྙི་མོའི་རིགས་སོ། །
སྙིགས་གསུམ,བཟོ་ལས་ཐོན་སྐྱེད་དང་འཚོ་བའི་བརྒྱུད་རིམ་ལས་བྱུང་བའི་རླངས་སྙིགས་དང་ཆུ་སྙིགས་དང་རྡུལ་སྙིགས་གསུམ་གྱི་སྤྱི་མིང་ངོ༌། །
སྙིགས་ཆུ,བཟོ་ལས་ཐོན་སྐྱེད་དང་འཚོ་བའི་བརྒྱུད་རིམ་ལས་བྱུང་བའི་དགོས་མཁོ་མེད་ལ་གནོད་པ་ཆེ་བའི་ཆུའི་རིགས་སོ། །
སྙིགས་པ,གཤེར་ཁུའི་ཁྲོད་ནས་དྭངས་མ་མ་ཡིན་པའི་དངོས་པོ་དག་སྙིགས་ཏེ་མར་བབས་པའོ། །
སྙིགས་མ,གཤེར་ཁུའི་ནང་ནས་ཞབས་སུ་སྙིགས་ཏེ་ཆགས་པའི་རྫས་སོ། །
སྙིགས་ཟོམ,གད་སྙིགས་བླུག་སྣོད་ཀྱི་ཟོམ་མོ། །
སྙིགས་འཁོར,གད་སྙིགས་སྐྱེལ་བྱེད་ཀྱི་རླངས་འཁོར་རོ། །
སྙིགས་རྡུལ,བཟོ་གྲྭ་ལས་བྱུང་བའི་འབགས་སྙིགས་ཀྱི་རྡུལ་རིགས་སོ། །
སྙིགས་རྡུལ། སྙིགས་རོ,བཟོ་ལས་ཐོན་སྐྱེད་དང་འཚོ་བའི་བརྒྱུད་རིམ་ལས་བྱུང་བའི་མཁོ་མེད་གནོད་ཅན་གྱི་སྲ་བའི་དངོས་པོའི་རིགས་སོ། །
སྙིགས་རླངས,བཟོ་ལས་ཐོན་སྐྱེད་དང་འཚོ་བའི་བརྒྱུད་རིམ་ལས་བྱུང་བའི་དགོས་མཁོ་མེད་ལ་གནོད་པ་ཆེ་བའི་རླངས་པའི་རིགས་སོ། །
སྙིགས་སྒམ,རྩིས་འཕྲུལ་གྱི་ཡིག་ཆ་དང་དཀར་ཆག་སོགས་རང་གནས་ནས་རེ་ཞིག་མེད་པར་བྱས་པ་སླར་གསོ་བར་རུང་བའི་སྙིགས་སྒམ་མོ། །
སྙིང་ཁང༌,སྙིང་གི་ནང་ཤག་ཆ་བཞིར་བྱས་པའི་ཁག་སྟེང་མ་གཉིས་སོ། །
སྙིང་གཏམ་བཤད་པ,སེམས་ཁོང་གི་གཏམ་དྲང་པོར་ཕན་ཚུན་ལ་བཤད་པའོ། །
སྙིང་གཟེར,སྙིང་ཤའི་ཟུངས་ཁྲག་མ་འདངས་པས་བསྐྱེད་པའི་གཟེར་ཟུག་ཅན་གྱི་སྙིང་ནད་ཅིག་གོ །
སྙིང་ཤུགས་ཉམས་པ,ངལ་དུབ་ཆེ་བའམ་ནད་གཞི་ཡོད་པ་སོགས་ཀྱི་རྐྱེན་གྱིས་སྙིང་གི་འཕར་ཤུགས་མ་འདངས་པའི་དབང་གིས་ཁྲག་གི་རྒྱུ་ཚད་ཀྱིས་གཟུགས་གཞིའི་དགོས་མཁོ་སྐོང་མི་ཐུབ་པར་གྱུར་པའི་ནད་ཅིག་སྟེ། དབུགས་འབྱིན་རྔུབ་དཀའ་ལ་ལུས་སྐྲངས་སྦོས་སོགས་ཀྱི་ནད་རྟགས་འབྱུང་ངོ༌། །
སྙིང་སྐུམ,སྙིང་ནང་དུ་འཁུམ་ཞིང་འཕར་བའི་ཚུལ་ཞིག་གོ །
སྙིང་ཨ་འབྲ,དབྱིབས་ཟོག་གི་སྙིང་དང་འདྲ་བའི་ཤིང་ཏོག་ཨ་འབྲའི་རིགས་ཤིག་གོ །
སྙུ་གུ་རྩེ་རིལ། སྣུམ་སྙུག,སྣུམ་བག་ལྡན་པའི་སྣག་ཚ་ཅན་གྱི་སྙུ་གུ་ཞིག་སྟེ། སྙུག་རྩེ་ན་ལྕགས་རིལ་ཆུང་ངུ་ཅན་ཞིག་གོ །
སྙུག་ཁོག,སྙུ་གུའི་སྦུག་ཁོག་གོ །
སྙུག་ཁྲོག,རྫ་དང་སྨྱུག་མ་སོགས་ལས་གྲུབ་པའི་སྙུ་གུ་གཞུག་སའི་སྣོད་དོ། །
སྙུག་གཞོག,ཞ་སྙུག་སྐོར་གཞོག་བྱེད་པའི་ཡོ་བྱད་ཅིག་གོ །
སྙུག་བསྒྱུར,སྙུ་གུས་བྲིས་ཤིང་ཡིག་ཐོག་ཏུ་བསྒྱུར་བ་སྟེ། ངག་བསྒྱུར་གྱི་ཟླས་ཕྱེས་པའོ། །
སྙུག་མཐོལ,འདྲི་གཅོད་བྱ་བའི་མི་རང་ཉིད་ཀྱིས་སྙུ་གུས་ཡི་གེར་བྲིས་ཏེ་བཤད་པའི་མཐོལ་ཚིག་གོ །
སྙུག་མིང༌,རྩོམ་པ་པོས་རྩོམ་ཡིག་སྤེལ་བའི་སྐབས་སུ་བཀོལ་བའི་རང་གི་མིང་དངོས་མ་ཡིན་པའི་མིང་ངོ༌། །
སྙུག་ཞྭ,སྙུག་སོ་སྲུང་སྐྱོབ་ཀྱི་ཆེད་དུ་སྙུ་གུའི་རྩེ་མོར་བསྐོན་རྒྱུའི་ཤུབས་སོ། །
སྙུག་ཟིན,སྙུ་གུས་ཟིན་བྲིས་སུ་བཀོད་པའི་ཡི་གེའོ། །
སྙུག་ཟུངས,བྲང་ཁུག་སོགས་ལ་སྙུ་གུ་འགེལ་བྱེད་དམ་འཛིན་བྱེད་དོ། །
སྙུག་འགྲོས་གཅིག་རིས,སྙུག་ཁ་འགྲོ་ཐེངས་གཅིག་གིས་སྲོག་ཆགས་སོགས་ཀྱི་གཟུགས་རིས་ཆ་ཚང་ཞིག་འགྲུབ་པར་བྱེད་པའི་སྒྱུ་རྩལ་ཞིག་གོ །
སྙུག་ལྕེ,ལྕགས་སྙུག་གི་སོའི་འོག་གི་སྣག་རྫིང་ངོ༌། །
སྙུག་སོ,ལྕགས་སྙུག་གི་སོའམ་སྙུག་རྩེའོ། །
སྙུག་སྒམ,ཞན་སྙུག་གཞུག་སའི་སྒམ་ཙེའོ། །
སྙེས་འབུ,རྒྱུ་ཁོག་འདྲེས་མའི་སྲོག་ཆགས་ཀྱི་རིགས༌། ལུས་ཆུང་ཞིང་སྦུག་དབྱིབས། མདོག་སྨུག་པོ། རྟག་པར་རྫིང་བུའི་ཆུ་རྩྭ་དང་ལོ་མ་རྙིད་པོ་སོགས་ལ་བརྟེན་ནས་གནས་པ་ཞིག་གོ །
སྙོམ་སྒྲིག,རྣམ་པ་རྒྱ་ཆེ་ཆུང་དང་ཚད་གཞི་མཐོ་དམན་སོགས་འཆོས་པའམ་སྙོམ་པར་བྱེད་པའོ། །
སྙོམ་སྒྲིག་ཆས,གློག་ལམ་གྱི་རླབས་དང་འཕྲིན་བརྡའི་རླབས་བསྡུ་ལེན་བྱས་པ་དོ་སྙོམ་བྱེད་ཀྱི་བསྒྲིག་ཆས་སོ། །
སྙོམས་བཞུར་རིམ་པ། སྙོམས་རིམ,མཁའ་དབུགས་འཐབ་བཞུར་རིམ་པའི་སྟེང་ངོས་ནས་བཟུང་ས་ངོས་ལས་སྟོང་སྨི་༥༠ འཕགས་པའི་མཁའ་དབུགས་རིམ་པ་སྟེ། དེའི་ནང་གི་དྲོད་ཚད་ནི་འཕགས་ཚད་དང་མཐུན་པར་འཕར་ཞིང་རླུང་ཁམས་ཆེན་མོ་བརྟན་ཞིང་བརླིང་ལ་སྙོམས་བཞུར་ཤས་ཆེ་ལ། རླངས་པ་དང་རྡུལ་ཉུང་ཞིང་རྒྱང་རིང་པོ་མཐོང་བས་གནམ་གྲུ་སོགས་འཕུར་བསྐྱོད་བྱ་བར་བདེ་བའོ། །
སྙོམས་ཤིང༌,བུད་མེད་ལུས་རྩལ་པས་སྙོམས་ཤིང་གི་ཐོག་ཏུ་ལུས་རྩལ་སྦྱང་བའི་མཁོ་ཆས་སྣེ་གཉིས་ཀ་བས་བཏེགས་པའི་ཤིང་ནར་མོ་ཞིག་གོ །
སྟ་རེ,ཤིང་སོགས་གཅོད་བྱེད་ཀྱི་ལག་ཆ་ཤིག་གོ །
སྟག,མགོ་བོ་ཆེ་ཞིང་ཟླུམ་པ། སྤུ་མདོག་སེར་པོ་ལ་ནག་པོའི་སྟག་ཤ་ཅན། ཉན་ཚོར་དང་སྣོམ་ཚོར་ཤིན་ཏུ་རྣོ་ཞིང་སྟོབས་ཤུགས་ཆེ་བ། ཆུར་རྐྱལ་ཤེས་ཤིང་ཤིང་ལ་འཛེག་མི་ཤེས་པ། མཚན་མོ་ཕྱིར་ཐོན་ནས་རི་དྭགས་སོགས་བཟུང་ནས་ཟས་སུ་བྱེད་པའི་འོ་འཐུང་སྲོག་ཆགས་ཤིག་གོ །
སྟག་པ,ཤིང་ཆེན་ནམ་ཤིང་ཕྲན་གྱི་རིགས་ཏེ། ལོ་མ་ཆ་སྐྱེས། སྡོང་ཤུན་དཀར་པོ་དང་སེར་པོ་དང་ནག་པོ་སོགས་ཀྱི་ཁྱད་པར་ལས་སྟག་དཀར་དང་སྟག་ནག་སོགས་སུ་དབྱེ་བ་ཞིག་གོ །
སྟག་ཕྱེ,སྒྲོ་ཐིག་སྟག་རིས་དང་འདྲ་བར་ཆགས་པའི་ཕྱེ་མ་ལེབ་ཅིག་གོ །
སྟག་མའི་མེ་ཏོག,ཤིང་ཕྲན་སྟག་མའི་མེ་ཏོག་སྟེ་དཀར་དམར་ཆེ་བ་དྲིལ་དབྱིབས་ཅན། གེ་སར་གྱི་ཛར་བུ་འཕྱང་ཞིང་མཛེས་ལ་དུག་ཅན་ཞིག་གོ །
སྟག་ཟིལ་ག་བུར། ཤིང་ཀཉྩ,ཤིང་ཆེན་གྱི་རིགས་ཏེ། སྡོང་པོ་ཡོངས་སུ་སྤུ་ཆུང་སེར་པོས་ཁྱབ་པ། ལོ་མ་སོག་ཁ་འཇོང་པ། མེ་ཏོག་སེར་པོ་ཆུང་ངུ༌། འབྲུ་གུ་སྤུ་འཕྲུ་དཀར་པོ་ཅན་ཐོགས་པ་དེའི་ལོ་མ་བཙོས་པའི་རླངས་ཞུན་ལས་བྱུང་བའི་ལྷབ་ལྷེབ་སྲབ་ཅིང་ཁ་དོག་དཀར་པོ་སེར་ཞད་ཅན་དྲི་ང་བ་ཞིག་གོ །
སྟག་ལྷམ,སྟག་མགོའི་རི་མོ་འཚེམ་དྲུབ་བྱས་ཡོད་པའི་ཕྲུ་གུ་ཆུང་ངའི་ལྷམ་ཞིག་གོ །
སྟངས་འཛིན་ཆས། འཛིན་ཆས,གནམ་གྲུ་དང་རླངས་འཁོར་སོགས་འཕྲུལ་འཁོར་གྱི་རིགས་མགྱོགས་ཚད་དང་ཁ་ཕྱོགས་སོགས་སྟངས་འཛིན་བྱེད་པའི་ཡོ་བྱད་དོ། །
སྟངས་སྟབས,བྲོ་གར་སོགས་འཁྲབ་སྟོན་བྱེད་སྐབས་ཀྱི་ལུས་ཀྱི་ཉམས་འགྱུར་རམ་སྟངས་ཀའོ། །
སྟབ་སེང༌,ཤིང་ཆེན་གྱི་རིགས་ཏེ། ཚ་ཁུལ་དུ་སྐྱེས་པ་སྡོང་ཤུན་དཀར་སྐྱ་ལོ་མ་མཐུག་པོ་ལྔ་རེའམ་བདུན་རེ་ཁ་སྤྲོད་དུ་སྐྱེས་པ་མེ་ཏོག་གི་འདབ་མ་ཡོད་ཅིང་ཤིང་དབྱར་བ་སོགས་དང་འདྲ་བ། པགས་པ་ཆུ་ནང་དུ་སྦངས་ན་ཆུ་སྔོན་པོར་འགྱུར་བ་ཞིག་ཡིན་པས་ཤིང་གཞན་དང་མི་ནོར་བའི་རྟགས་གསལ་ཞིང་ནང་གསེས་རིགས་དུ་མ་ཡོད་དོ། །
སྟབས་གཅིག,འབྲེལ་ཡོད་ཀྱི་སྡེ་ཁག་དག་གཅིག་ཏུ་བསྡུས་ནས་ཐེངས་གཅིག་ལ་འགྲོ་ལུགས་ཆ་ཚང་བསྒྲུབ་ཏུ་བཏུབ་པའི་ཞབས་འདེགས་ཞུ་སྟངས་ཤིག་གོ །
སྟབས་བདེ། སླ་བ,གྲུབ་སྟངས་རྙོག་འཛིང་ཆུང་བའམ་སྣེ་གྲངས་ཉུང་བ་དང༌། གོ་བ་ལེན་པ་དང་བེད་སྤྱོད་པའམ་ཐག་གཅོད་པ་ལ་དཀའ་ཚེགས་མེད་པའོ། །
སྟར་ག,ཤིང་ཆེན་གྱི་རིགས་ཏེ། ལོ་མ་སྒྲོ་དབྱིབས། འབྲས་བུ་ཟླུམ་རིལ་ནང་དུ་རུས་པའམ་ཚི་གུ་ཁམ་སེར་གའུ་ལྟར་ཁ་སྦྱར་བའི་ནང་དུ་འབྲས་བུ་དཀར་པོས་ཁེངས་པ་ཞིག་གོ །
སྟར་བུ,ཤིང་ཕྲན་གྱི་རིགས་ཏེ། སྡོང་བུ་ཡལ་ག་མང་བ། ཚེར་མ་རྣོན་པོས་ཁྱབ་པ། ལོ་མ་ལྗང་སྐྱ་མཐུག་ལ་གྱོང་བ། འབྲས་བུ་དམར་སེར་སྙི་མོ་སྨིན་ཚེ་རྡོལ་ལ་ཁད་སིལ་གཤེར་ཆེ་ཞིང་རོ་ཤིན་ཏུ་སྐྱུར་བ་ཞིག་སྟེ། དེ་ལ་སྐྱེ་ཡུལ་གྱི་དབང་གིས་ས་གནམ་བར་མའི་སྟར་བུ་རིགས་གསུམ་དུ་དབྱེའོ། །
སྟུག་པོ། མང་པོ,༡ མི་མང་པོ་ལྷན་དུ་འཚོགས་པ་དང༌། ༢ རྩི་ཤིང་སོགས་མཐུག་པོར་སྐྱེས་པས་བར་མཚམས་མེད་པའོ། །
སྟུག་ཚད,བྱ་དངོས་ཀྱི་འདུས་ཚད་དང་དངོས་ཁམས་རིག་པའི་དངོས་པོའི་སྤུས་ཚད་དང་བོངས་ཚད་བར་གྱི་སྡུར་ཐང་ངོ༌། །
སྟེགས་གྲུག,ཆེད་བཟོས་ཀྱི་སྟེགས་བུའི་སྟེང་དུ་གྲུ་གུ་བཞག་ནས་དབྱུག་པས་རྡེག་པའི་རྩེད་མོ་ཞིག་གོ །
སྟེགས་བཤིག,གཏོར་གཤིག་གི་བྱ་ཐབས་ལ་བརྟེན་ནས་མི་སྒེར་དང་ཚོགས་སྤྱི་མགོ་རྟིང་སློག་པའམ་བྱ་བ་འགྲུབ་ཏུ་མི་འཇུག་པའོ། །
སྟེགས་རྒྱ,སྟེགས་རྒྱའི་འགྲེལ་བར་ལྟོས།
སྟེགས་རྒྱ,སྟེགས་རྒྱ་ལ་ལྟོས།
སྟེགས་རྒྱ,ཚོང་ཁང་སོགས་ཀྱི་སྟེགས་བུའི་སྟེང་དུ་གཞག་རྒྱུའི་རྒྱ་མ་ཆུང་ངུ་ཞིག་གོ །
སྟེང་ཁྲི། སྟེང་མལ,སྟེང་འོག་བརྩེགས་མར་ཡོད་པའི་མལ་ཁྲིའི་རིགས་ཀྱི་སྟེང་མའམ་ཐོག་མའོ། །
སྟོང་ཆ,རྩིས་འཕྲུལ་གྱི་ཡི་གེ་དང་ཨང་ཀི་སོགས་ཀྱི་བར་ཕྱེ་བའམ་བསྐྱེད་པའི་ཆའོ། །
སྟོང་ཆའི་སྨི,རིང་ཐུང་འཇལ་ཚད་དེ(༡/༡༠༠༠m)སྨི་གཅིག་གི་སྟོང་ཆའི་གཅིག་གམ་སྟོང་ཤས་གཅིག་གོ །
སྟོང་ཐུམ,ཟས་རིགས་སོགས་ཀྱི་བཅུད་མི་ཉམས་པར་སོ་མའི་རང་བཞིན་དུ་ཉར་ཚགས་བྱ་བའི་ཆེད་དུ་ཕྱི་ཐུམ་ནང་གི་མཁའ་དབུགས་རྣམས་ཕྱིར་དྲངས་ནས་ནང་ཁོང་སྟོང་རྐྱང་དུ་གནས་པར་བྱེད་པའི་ཕྱི་ཐུམ་རྒྱག་ཚུལ་ཞིག་གོ །
སྟོང་འཇུག་སྤོ་ལོ,དམིགས་གོར་ལ་མ་ཐོགས་པར་ནང་དུ་ཞུགས་པའི་སྤོ་ལོ་འཕེན་སྟངས་ཤིག་གོ །
སྟོང་རི་ཟིལ་བ,རྫ་ངོས་དང་ཆུ་ཕྲན་གྱི་འགྲམ་སོགས་སུ་སྐྱེ་ཞིང་རྩ་བ་སེར་པོ་ཡན་ལག་མང་དུ་འབྲེལ་བ་དང་མེ་ཏོག་སེར་པོ་མཆུ་ཡི་དབྱིབས་ཅན་ལས་གེ་སར་སྔོན་པོ་འཕྱངས་པའི་སྔོ་ལྡུམ་གྱི་རིགས་ཤིག་གོ །
སྟོང་རྐྱང༌,༡ དེང་རབས་དངོས་ཁམས་རིག་པའི་འདོད་པ་ལྟར་ན། ཚད་རྡུལ་ཁྱམས་ཀྱི་མ་ལག་གི་རྩ་བའི་རྣམ་པ་སྟེ། ནུས་པ་ཆེས་ཤིན་ཏུ་ཕྲ་བའི་ངོ་བོ་བེམ་པོ་རྣམས་ཀྱི་རྩོམ་གཞིར་གནས་པ་དང༌། ༢ བཟོ་བཀོད་ལག་རྩལ་གྱི་གནས་སྐབས་ལྟར་ན། རླུང་རིམ་ཆེན་པོའི་ཤེད་ལས་དམའ་བའི་རླུང་ཕྲ་མོའི་རྣམ་པ་ཅན་ནོ། །
སྟོང་སྦུག,གློག་རྡུལ་སྦུ་གུ་ཞེས་པ་དང་འདྲའོ། །
སྟོང་སྨི,རྒྱལ་སྤྱིའི་ཁྲིམས་ལུགས་ཀྱིས་གཏན་འབེབས་བྱས་པའི་རིང་ཐུང་གི་ཚད་ཀྱི་རྩི་གཞི་ཞིག་སྟེ། སྨི་སྟོང་ཕྲག་གཅིག་ལ་སྤྱི་ལེ་གཅིག་གམ་ལེ་བར་གཉིས་ཀྱི་ཚད་དོ། །
སྟོད་དཀྲིས,བུད་མེད་ཀྱི་ཕྲག་རྒྱབ་ཏུ་དགབ་པར་བྱ་བའི་གྱོན་ཆས་ཤིག་གོ །
སྟོན་བརྡ,དམིགས་བསལ་གྱི་དོན་གང་ཞིག་སྟོན་པའམ་མཚོན་བྱེད་ཀྱི་བརྡའོ། །
སྟོན་བྲོ། གསོལ་སྟོན་བྲོ་གར,གསོལ་སྟོན་སོགས་ལ་ཆེད་དུ་འཁྲབ་པའི་བྲོ་གར་རོ། །
སྟོབས་ཞན,ནུས་སྟོབས་ཞན་པའམ་ནུས་སྟོབས་ཞན་དུ་གྱུར་པའོ། །
སྡིག་ཤིག,སྐོགས་ལྡན་འབུ་སྲིན་ཆུང་བའི་རིགས་ཏེ། དབྱིབས་ཁུག་མ་དང་འདྲ་ཞིང་སྡིག་སྲིན་གྱི་སྐོགས་སྲུབས་དག་ཏུ་འཚངས་ནས་དེའི་ལུས་ལ་བརྟེན་ཏེ་འཚོ་བའི་འཁྲི་འབུའི་རིགས་ཤིག་གོ །
སྡིག་སྲིན,ལྷུ་ལུས་སྲོག་ཆགས་སྐོགས་ལྡན་གྱི་རིགས་ཏེ། མིག་འབྲས་འབུར་ཅིང་ཕྱིར་རྐྱོང་ནུས་པ། སུག་པ་ཆ་ལྔ་ལས་སྔ་མ་གཉིས་ཆན་པ་དང་འདྲ་ཞིང་འཛིན་པ་ལ་མཁས་པ། འཕྲེད་ཀྱིས་འགྲོ་བར་བྱེད་པ་ཞིག་སྟེ། མཚོ་དང་གཙང་ཆུ་ལ་གནས་པའི་རིགས་གཉིས་ཡོད་དོ། །
སྡུག་སྣང༌,སྣང་བ་སྡུག་པོ་སྟེ། མ་འོངས་མདུན་ལམ་མམ་དངོས་པོའི་འཕེལ་རྒྱས་ལ་སྤྲོ་སྣང་མེད་པའམ་སྒྱིད་ལུག་པའི་སེམས་ཁམས་སོ། །
སྡུད,རྡོ་ཁབ་ལེན་ཏེ་དངོས་པོ་འགའ་ཞིག་གི་ལྕགས་རིགས་སོགས་རྔུབ་པའམ་སྡུད་པར་བྱེད་པའི་དངོས་ཁམས་ཀྱི་ནུས་པ་ཁྱད་པར་བ་ཞིག་སྟེ། ནུས་པའི་མིང་དངོས་པོ་ལ་བཏགས་ཏེ་སྡུད་ཅེས་བྱའོ། །
སྡུད་ཁབ,ཁབ་གཟུགས་སྡུད་ལྕགས་ཏེ། སྤྱིར་བཏང་ཕྲ་ལ་རིང་བའི་གྲུ་བཞིའི་དབྱིབས་ཅན་ཞིག་སྟེ་སྣེ་གཉིས་ཀྱིས་ལྷོ་དང་བྱང་སྟོན་ནོ། །
སྡུད་ཁྱམས,རྡུལ་ཕྲན་རྣམས་ཀྱི་བར་སྣང་དུ་ཁབ་ལེན་ནམ་སྡུད་ཀྱི་ནུས་པ་འགྱེད་པའམ་སླེབས་པའི་གནས་ཏེ། སྡུད་དང་གློག་རྒྱུན་གྱི་ཁོར་ཡུག་ཀུན་ཏུ་སྡུད་ཁྱམས་ཡོད་ལ། ཕྱོགས་སྟོན་འཁོར་ལོས་ལྷོ་བྱང་མ་ནོར་བར་སྟོན་པའང་སའི་གོ་ལའི་སྡུད་ཁྱམས་ཀྱི་ནུས་པ་ཡིན་ནོ། །
སྡུད་གཤིས,སྡུད་ཀྱི་ལྕགས་སོགས་སྡུད་པའི་རང་བཞིན་ནམ་ནུས་པའི་ངོ་བོའོ། །
སྡུད་ཆས། སྡུད་འཕྲུལ,ཕར་ཕྱོགས་ནས་བཏང་བའི་འཕྲིན་བརྡ་སོགས་སྡུད་པར་བྱེད་པའི་འཕྲུལ་ཆས་སོ། །
སྡུད་ཐག,སྡུད་དམ་ཁབ་ལེན་གྱི་རྫས་བྱུགས་པའི་སྒྲ་དང་གཟུགས་སོགས་ཕབ་ཆོག་པའི་སྤྱིན་ཐག་གི་རིགས་ཏེ། སྒྲ་ཐག་དང་བརྙན་ཐག་སོགས་སོ། །
སྡུད་བྱང༌,ཕྱི་ངོས་སུ་སྡུད་ལྕགས་ཀྱི་རྩི་བྱུགས་ཡོད་པའི་བྱང་བུ་ཞིག་སྟེ། སྡུད་རྩིའི་ནུས་པ་ལ་བརྟེན་ནས་རྩིས་ཐོ་དགོད་པ་དང་དེར་བཟུང་བའི་བརྡ་འཕྲིན་དག་ལ་ཀློག་པ་དང་རྩིས་སྒྲིག་སོགས་བྱ་བར་རུང་ངོ༌། །
སྡུད་བྱང་ཁ་པར,སྡུད་བྱང་བཅུག་ནས་གཏོང་རྒྱུའི་ཁ་པར་རོ། །
སྡུད་བྱང་འཇུག་ས,སྡུད་བྱང་བཅུག་ནས་གཏོང་བའི་ཁ་པར་སོགས་ཀྱི་སྡུད་བྱང་གཟུད་སའི་བུ་གའོ། །
སྡུད་འགྱུར,སྡུད་གྱི་ནུས་པ་མེད་པའི་དངོས་པོ་རྣམས་སྡུད་ཀྱི་ནུས་པ་ཅན་དུ་འགྱུར་བ་སྟེ། ལྕགས་སོགས་ནུས་པ་ཅུང་ཆེ་བའི་སྡུད་ཁྱམས་སུ་བཞག་ཚེ་སྡུད་གཤིས་ཅན་དུ་འགྱུར་བ་ལྟ་བུའོ། །
སྡུད་ལེབ,རྩིས་འཕྲུལ་གྱི་སྲ་སྡེར་རམ་སྡུད་སྡེར་གྱི་ནང་དུ་ཡོད་པའི་འཁོར་ལོ་སྲབ་མོ་ཞིག་སྟེ། ངོས་སུ་སྡུད་ལྕགས་ཀྱི་རྡུལ་བྱུགས་ཤིང་དན་གྲངས་འཛིན་པའི་ནུས་པ་ཅན་ནོ། །
སྡུད་ལྕགས,ལྕགས་སམ་འདྲེས་ལྕགས་ངོ་བོ་སྡུད་ཀྱི་ནུས་པ་ཅན་དུ་གྱུར་པའི་ལྕགས་ཀྱི་རིགས་སོ། །
སྡུད་སྙིང༌,སྡུད་ཀྱི་ནུས་པ་ལ་བརྟེན་ནས་བརྡ་འཕྲིན་འཛིན་པ་སོགས་ཀྱི་བྱ་བ་བྱེད་པའི་མཁོ་ཆས་ཤིག་གོ །
སྡུད་སྡེར,ཕྱི་ངོས་སུ་སྡུད་གཤིས་ནུས་པ་ཡོད་པའི་དན་གྲངས་འཛིན་པའི་སྣོད་སྡེར་མའི་དབྱིབས་དང་འདྲ་བའི་རྩིས་འཕྲུལ་གྱི་བརྡ་འཕྲིན་འཛིན་པའི་སྲ་བའི་མཁོ་ཆས་ཀྱི་རིགས་ཏེ། ངོ་བོའི་ཆ་ནས་སྲ་སྡེར་དང་མཉེན་སྡེར་གཉིས་སུ་དབྱེའོ། །
སྡུད་སྡེར་སྟོང་ཆ,སྡུད་སྡེར་གྱི་ནང་དུ་བརྡ་འཕྲིན་གཞག་ཆོག་པའི་སྟོང་ཆའོ། །
སྡུད་སྣེ,སྒྲ་སྡུད་འཕྲུལ་ཆས་དང་བརྙན་ལེན་འཕྲུལ་ཆས་དང་རྩིས་འཕྲུལ་སོགས་ཀྱི་ནང་གི་བརྡ་འཕྲིན་ཀློག་པའི་ནུས་སྒྱུར་གྲུབ་ཆ་ཞིག་སྟེ། སྡུད་ཀྱི་བརྡ་འཕྲིན་དང་གློག་གི་བརྡ་འཕྲིན་གྱི་ནུས་པ་ཕན་ཚུན་སྒྱུར་བར་བྱེད་པའི་ལས་ཅན་ནོ། །
སྡེ,སྐྱེ་དངོས་རིག་པ་ལས་སྐྱེ་དངོས་ལ་རིགས་ཀྱི་དབྱེ་བ་འབྱེད་པའི་སྡེ་ཚན་ཞིག་གམ་རིམ་པ་ཞིག་གི་མིང་ངོ༌། །
སྡེ་ཁག,ལས་ཁུངས་དང་ཚོགས་པ་སོགས་དང་དེ་ལ་གཏོགས་པའི་སྡེ་ཁག་གོ །
སྡེབ་གྲི,ལྗོན་ཤིང་གི་ཡལ་ག་སོགས་ཀྱི་བཅད་ཁ་ཕན་ཚུན་མཐུད་བྱེད་ཀྱི་གྲི་ཞིག་གོ །
སྡེབ་རྡུལ,སྐྱེ་དངོས་ཕུང་པོའི་མཚན་ལྡན་སྐྱེ་འཕེལ་གྱི་སྐབས་སུ་བྱུང་བའི་མཚན་མའི་ཕྲ་ཕུང་ངོ༌། །
སྡེབ་སྒྲིག,ཡིག་ཆ་ལ་བརྟེན་ནས་སྒྲིག་སྲོལ་དང་བྱེད་ཐབས་དང་འཆར་གཞི་སོགས་འགོད་པ་དང༌། ལས་ཁུངས་ཀྱི་སྒྲིག་གཞི་བཀོད་བསྒྲིག་དང་མི་གྲངས་གཏན་འཁེལ་དང་ལས་ཀ་བགོད་པར་བྱེད་པའོ། །
སྡེབས་བྱང༌,བྱ་བ་དུ་མ་སྡེབས་བསྒྲིགས་བྱས་པ་ལ་བཀོལ་བའི་བྱང་བུའོ། །
སྡེབས་ཟས,༡ གཙོ་ཕལ་གྱི་ཁ་ཟས་རྣམས་སྡེབས་སྒྲིགས་ལེགས་པར་བྱས་པའི་ ཟས་ཚན་དང༌། ༢ མཉམ་སྡེབས་བྱས་ཏེ་ཁྲོམ་རར་གཏོང་བའི་ཟོང་ངམ་ལས་ཁག་གོ །
སྡེར་གཟུགས་སྒོག་ཆས,སྡེར་མའི་དབྱིབས་ཅན་གྱི་འཁོར་སྒོག་གོ །
སྡེར་ཆགས,སྡེར་མོ་དང་ལྡན་པའི་གཅན་གཟན་ལྟ་བུའི་སྲོག་ཆགས་ཀྱི་རིགས་སོ། །
སྡེར་མ,ཟ་མ་བླུག་སྣོད་ཀྱི་སྡེར་མའོ། །
སྡེར་ལྗོངས,སྡེར་མའི་ནང་དུ་རྩི་ཤིང་དང་མེ་ཏོག་སོགས་བཏབ་ནས་ཡུལ་ལྗོངས་ཀྱི་རྣམ་པ་བཟོས་ཏེ་ཁྱིམ་གྱི་མཛེས་རྒྱན་དུ་བྱ་བ་ཞིག་གོ །
སྡེར་སྐུལ,ཟེར་སྡེར་སྐུལ་ཆས་ཞེས་པ་དང་འདྲའོ། །
སྡེར་སྐོར,ལག་པ་གཡས་གཡོན་གྱི་ནང་དུ་དབྱུ་གུ་མང་པོ་བཟུང་ཞིང་དེ་དག་གི་རྩེ་མོར་སྡེར་མ་རེ་བསྐྱོན་ཏེ་བསྐོར་ནས་རྩེ་བའི་རྩལ་ཞིག་གོ །
སྡེར་སྐྱི,སྦལ་བ་དང་བྱ་གག་ཆུ་སྲམ་ལྟ་བུའི་སྐམ་གཤེར་སྲོག་ཆགས་དང་འདབ་ཆགས་སོགས་འགའ་ཞིག་གི་སྡེར་མོའི་བར་སྦྲེལ་བའི་སྐྱི་པགས་ཏེ། དེས་ཆུ་ཁར་གཡེང་སྟེ་རྐྱལ་བའི་གྲོགས་བྱེད་དོ། །
སྡོང་མགོ,ཤིང་ཆེན་གྱི་སྟོད་ཆའི་ཡལ་ག་དང་ལོ་མ་སོགས་ཞྭའི་དབྱིབས་ལྟ་བུར་གྱུར་པའི་ཆའོ། །
སྡོང་ཞག,ཆ་རྡུལ་འདྲེས་རྫས་ཀྱི་རིགས་སྲ་བའམ་དཀག་པར་གནས་པ་ཞིག་སྟེ། ཚ་དྲོད་དང་ཕྲད་པས་ནེམ་པོར་འགྲོ་ཞིང་བཟོ་བཅོས་ཀྱི་ལས་སུ་བཏུབ་པས་ཅ་ལག་བཟོ་བའི་རྒྱུ་བྱ་ཆོག་ལ། དེ་ལ་མིས་བཟོས་དང་རང་བྱུང་གི་རིགས་གཉིས་ལས་སྔ་མ་རྫས་འགྱུར་གྱིས་བཟོས་པ་དང༌། ཕྱི་མ་སྲོག་ཆགས་དང་རྩི་ཤིང་ལས་བྱུང་བ་དང་ཐང་ཆུ་དང་སྤོས་ཤེལ་སོགས་ལས་བླངས་པའོ། །
སྡོང་འགྲེམ,རྩ་བ་དང་ཡན་ལག་གི་རིམ་པ་འབྲེལ་བ་དག་ཤིང་གི་སྡོང་པོའི་ཆགས་ཚུལ་བཞིན་དུ་གནས་པའོ། །
སྣ་ཚོགས་ཟས་ཅན,སྲོག་ཆགས་ཟས་རིགས་སྣ་ཚོགས་ཟ་བ་སྟེ། ཤ་ཟན་དང་རྩྭ་ཟན་གཉིས་ཀའི་རིགས་སུ་གྱུར་པའོ། །
སྣ་ཟས་ལྡུད་པ,ཁ་ནས་བཟའ་བཏུང་མི་ནུས་པའི་ནད་པར་སྣ་ཁུང་ནས་ཕོ་བའི་བར་ཆེད་སྤྱོད་སྦུ་གུ་བཏང་བ་ལས་ཟས་དང་སྨན་རྫས་ལྡུད་པའོ། །
སྣ་འཛོམས་ཚོང་ཁང༌,ཚོང་རྫས་སམ་ཟོང་སྣ་མང་བའི་ཚོང་ཁང་ངོ༌། །
སྣ་འཛོམས། ཕྱོགས་འདུས། ཕྱོགས་བསྡུས,༡ རིགས་དང་ངོ་བོ་མི་འདྲ་བའི་བྱ་དངོས་རྣམས་ཕྱོགས་གཅིག་ཏུ་བསྡུས་པའམ་འདུས་པ་དང༌། ༢ དངོས་པོ་ཞིག་གི་ཆ་ཤས་རྣམས་ལ་དབྱེ་ཞིབ་བྱས་ཤིང་གཅིག་གྱུར་གྱི་སྤྱི་གཅིག་ཏུ་བསྡུས་པའི་ངོ་བོ་དང་ལྡན་པའོ། །
སྣག་ཀོང,སྣག་ཚ་འདུལ་སྦྱོང་བྱེད་སའི་སྣོད་དོ། །
སྣག་ཆུ། སྙུག་ཆུ,ལྕགས་སྙུག་གི་ནང་དུ་བླུག་པར་བྱ་བའི་ཁ་དོག་ཅན་གྱི་གཤེར་ཁུའོ། །
སྣག་ཉ,སྙི་ལུས་སྲོག་ཆགས་ལུས་འཇོང་ལེབ་མདོག་སྐྱ་སིང་ལ་ནག་ཐིག་ཡོད་པ་ཁའི་མཐའ་འཁོར་དུ་ཚོར་བྱེད་ཡན་ལག་བཅུ་དང་ལྡན་པ་ལུས་ཀྱི་ཆ་ཤས་སྣག་ཆུ་འདྲ་བས་གང་བ་ཉེན་ཁ་དང་ཕྲད་ཚེ་ཕྱིར་ལུད་པར་བྱས་པས་དེས་ཕ་རོལ་པའི་མིག་ལམ་བསྒྲིབས་ནས་རང་ཉིད་བྱོལ་ཐབས་བྱེད་པ་ཞིག་གོ །
སྣག་ཉ,སྣག་ཉའི་འགྲེལ་བར་ལྟོས།
སྣག་བསྒྲེ་ལྕགས་སྙུག། བསྒྲེ་སྙུག,སྙུག་སྦུབས་མེད་པར་སྣག་ཆུར་བསྒྲེས་ནས་འབྲི་བྱེད་ཀྱི་སྙུ་གུ་ཞིག་གོ །
སྣག་བུམ,སྣག་ཆུ་བླུག་སའི་བུམ་པ་སྟེ་དམ་བེའོ། །
སྣག་འདུར་ཀོང༌,སྣག་ཚ་འདུར་སའི་རྡོ་སོགས་ཀྱི་ཀོང་བུའོ། །
སྣག་འབྲད,སྣག་ཚ་འབྲད་བྱེད་ཀྱི་ལག་ཆ་ཞིག་གོ །
སྣག་ཤ,སྙི་ཞིང་ཚིལ་མེད་པའི་ཤའོ། །
སྣག་ཤོག,ངོས་ལ་སྤྲ་ཚིལ་གྱི་ཚོན་རྩི་བྱུགས་ཡོད་པའི་ཤོག་བུ་ཞིག་སྟེ། ཡི་གེ་བསྐྱར་འབྲི་དང་གཏག་པར་བྱེད་པ་སོགས་ལ་བཀོལ་རྒྱུ་ཞིག་གོ །
སྣང་མེད,དོན་དངོས་དག་ལ་དོ་ཁུར་མ་བྱས་པའོ། །
སྣང་ཚུལ,བྱ་དངོས་འཕེལ་རྒྱས་དང་འཕོ་འགྱུར་འབྱུང་བའི་ཁྲོད་དུ་ཕྱིའི་རྣམ་པ་དང་འབྲེལ་བའོ། །
སྣང་ཡན་རིང་ལུགས,རྩོམ་རིག་སྒྱུ་རྩལ་གྱི་རྩོམ་སྟངས་ཤིག་སྟེ། རྟོག་པའི་འཆར་སྒོ་ཕུན་སུམ་ཚོགས་ཤིང་འུད་སྟོད་སོགས་ལ་བརྟེན་ནས་མི་སྣའི་སྣང་བརྙན་བསྐྲུན་པ་དང༌། བྱ་དངོས་དང་ཁོར་ཡུག་རྗོད་པར་བྱེད་པ་ཞིག་གོ །
སྣང་ཡན,༡ སྙན་ངག་གི་སྒེག་ཉམས་དང་རྟོག་སྨོན་གྱིས་ཁེངས་པའི་ཉམས་དང༌། ༢ སྣང་བ་རང་ཡན་གྱི་ཀུན་ཏུ་སྤྱོད་པའོ། །
སྣའི་ཤའུ,སྣའི་མཚུལ་བ་ལས་ཤ་རྡོག་ཆུང་བ་སྐྱེས་པའོ། །
སྣུམ་ཁྲ,རླངས་འཁོར་ནང་གི་སྣུམ་མང་ཉུང་གི་ཚད་བཅལ་ཏེ་མཚོན་པའི་ཚད་ཁྲའོ། །
སྣུམ་གནས་ཚད་འཁོར,འབར་སྣུམ་གྱི་མང་ཉུང་འཇལ་བར་བྱེད་པའི་ཚད་འཁོར་རོ། །
སྣུམ་གཟིངས་གྲུ་ཁ,སྣུམ་སྐྱེལ་གཟིངས་བརྟེན་སའི་གྲུ་ཁའོ། །
སྣུམ་གཟིངས,རྡོ་སྣུམ་དབོར་འདྲེན་ཁོ་ནར་སྤྱད་བྱའི་གྲུ་གཟིངས་སོ། །
སྣུམ་ཕྱིང༌,སྲོག་ཆགས་ཀྱི་སྤུ་དང་རྩི་ཤིང་གི་རྒྱུས་ལས་བཟོས་པའི་ཕྱིང་བ་དང༌། ཤོག་བུ་མཐུག་པོ་སྣུམ་སྙིགས་ནང་སྦངས་ནས་བཟོས་པའི་བཟོ་བསྐྲུན་རྒྱུ་ཆ་ཞིག་སྟེ། རླན་དང་ཆུ་ཁོག་པས་ཁང་པའི་ཐོག་ཁེབས་སོགས་བྱེད་དོ། །
སྡོང་འཕྱི,མེ་གླིང་ལྷོ་མ་ན་གནས་པའི་འོ་འཐུང་སྲོག་ཆགས་ཤིག་སྟེ། ལུས་ཅུང་རིང་བ་ལག་སུག་སྡེར་མོ་གཉིས་རེ་དང་རྐང་སུག་སྡེར་མོ་གསུམ་རེ་ཅན། མཇུག་མ་མེད་པ་ལུས་ལ་སྔོ་དྲེག་ཆགས་ཤིང་འགུལ་བསྐྱོད་ཤིན་ཏུ་དལ་ལ་རྟག་པར་རྐང་ལག་གིས་སྡོང་བོའི་ཡལ་གར་འཕྱང་སྟེ་སྡོད་པ་ཞིག་གོ །
སྡོང་རས,སྲིན་བལ་དང་རས་སྐུད་སོགས་ལས་བྱས་པའི་སྣུམ་སྒྲོན་འབར་བྱེད་ཀྱི་སྙིང་པོའོ། །
སྡོང་རྐང༌,འཚར་ལོངས་འབྱུང་བའི་རྩི་ཤིང་གི་ཕུང་པོ་སྟེ། རྩ་བ་དང་སྡོང་རྐང་དང་ཡལ་ག་ལོ་འདབ་སོགས་སོ། །
སྡོད་ཁང་འཛུགས་སྐྲུན། མཁར་ལས,སྡོད་གཞིས་འཛུགས་སྐྲུན་བྱེད་པའོ། །
སྡོད་ཁུལ,དུས་ཡུན་རིང་པོར་ས་ཆ་གཅིག་ཏུ་གཞིས་སྡོད་བྱེད་སའི་ས་ཆའོ། །
སྡོད་ཁུལ,གྲོང་ཁྱེར་དང་གྲོང་རྡལ་ནང་དུ་ཁྱིམ་ཚང་མང་པོ་འདུས་སྡོད་བྱས་ཡོད་པའི་གནས་སོ། །
སྡོད་གནས,རྒྱུན་སྡོད་བྱ་སའི་གནས་ཡུལ་ལོ། །
སྡོད་གནས། གནས་ཡུལ,༡ མི་དང་ཚོགས་པ་སོགས་འདུག་སའི་གནས་དང༌། ༢ རྩིས་འཕྲུལ་གྱི་ཡི་གེ་གཅིག་གམ་ཡིག་ཚོགས་གཅིག་གིས་གསོག་ཆས་ཀྱི་ནང་དུ་དམིགས་ཀྱིས་བཟུང་བའི་གནས་སམ་དན་གྲངས་ཀྱི་གནས་དང༌། ༣ འབྲེལ་དྲྭ་སོགས་ཀྱི་ནང་གི་ས་གནས་ཀྱི་མིང་ངམ་མཚོན་རྟགས་དང༌། ༤ དྲྭ་ཡིག་བསྐུར་སའི་ཡུལ་མཚོན་པའི་ཚབ་ཨང་སོགས་སོ། །
སྡོད་དཔང༌,ས་ཆ་ཞིག་ཏུ་དུས་ཡུན་རིང་ཙམ་ལ་སྡོད་ཆོག་པའི་དཔང་ཡིག་གོ །
སྡོད་བཅོས་ཁང༌,ནད་པ་སྨན་ཁང་དུ་ཞག་སྡོད་ཀྱིས་སྨན་བཅོས་བསྟེན་སའི་གནས་སོ། །
སྡོད་བཅོས,ནད་པ་སྨན་ཁང་ནང་ཞག་སྡོད་བྱས་ནས་སྨན་བཅོས་བསྟེན་པའོ། །
སྡོད་རྩ,མི་དང་སྲོག་ཆགས་ཀྱི་ཁྲག་རྩ་ལ་འཕར་རྩ་དང་སྡོད་རྩ་གཉིས་སུ་ཕྱེ་བའི་སྡོད་རྩ་སྟེ། དེས་ལུས་ཀྱི་གནས་སོ་སོ་ནས་ཁྲག་རྒྱུན་རྣམས་སྙིང་ནང་དུ་འདྲེན་པར་བྱེད་དོ། །
སྡོད་རྩའི་ཚ་བ,སྡོད་རྩར་ཚ་བ་ཞུགས་པའི་ནད་ཅིག་གོ །
སྡོམ་ཐག,འཕྲུལ་རྟ་སོགས་ཀྱི་སྟེང་དུ་ཅ་ལག་སྡོམ་བྱེད་ཀྱི་ཐག་པའོ། །
སྡོམ་རྒྱ,འབུའི་རིགས་སྡོམ་གྱི་འཕོངས་ལས་ཟགས་ཐོན་བྱུང་བའི་སྐུད་པའི་དབྱིབས་ལྟ་བུའི་གཤེར་སྐུད་མཁའ་དབུགས་དང་ཕྲད་ནས་དཀགས་པར་གྱུར་པ་ལས་གྲུབ་པའི་སྦྲང་བུ་སོགས་འཛིན་བྱེད་ཀྱི་རྒྱའམ་དྲ་བའོ། །
སྡོམ,ལུས་ཀྱི་ཆ་སྟོད་སྨད་གཉིས་སུ་ཕྱེ་ཞིང༌། སྟོད་དུ་སུག་པ་ཆ་བཞི་དང་ལྡན་པ། སྨད་ལས་འབྱར་བག་ཅན་གྱི་གཤེར་ཁུ་ཟགས་ཤིང་ཐོན་ནས་མཁའ་དབུགས་དང་ཕྲད་ཚེ་སྐུད་པ་ཕྲ་མོ་ལྟར་དཀག་པར་གྱུར་བ་དྲ་བར་བསླས་ཏེ་འབུ་སྲིན་གཞན་དག་འཛིན་པའམ་འཆིང་བར་བྱེད་པའི་ལྷུ་ལུས་སྲོག་ཆགས་ཤིག་གོ །
སྡོམས་རྩིས,མི་གྲངས་སོགས་ལ་བརྟག་བཤེར་བྱས་ནས་ཕྱོགས་གཅིག་ཏུ་བསྡོམ་པར་བྱེད་པའི་རྩིས་སོ། །
སྣ་ཁྲག་རྡོལ་བ,སྣ་ཁུང་དུ་འབྲུམ་བུ་བྱུང་བ་དང་ཁྲག་རྩ་གས་པ་སོགས་ལས་ཁྲག་ཕྱི་རུ་རྡོལ་བའོ། །
སྣ་གྲེའི་ངན་སྐྲན,སྣ་སྦུག་དང་གྲེ་བ་སོགས་ལ་བྱུང་བའི་ངན་སྐྲན་ནོ། །
སྣ་བཤལ། སྣ་སྦྱོང༌,སྣ་དང་མཚུལ་བ་སོགས་ཀྱི་ནད་རྣམས་སྦྱོང་བར་བྱེད་པའི་ཕྱིར་དུ་སྣ་བུག་ནས་སྦྱོང་བཤལ་གྱི་སྨན་གཏོང་བའོ། །
སྣ་མང་ཅན,སྣ་གཅིག་ནས་སྣ་མང་ཅན་དུ་འཕེལ་བའམ། གཅིག་གྱུར་ཅན་ནས་ཐར་ཐོར་ཅན་དུ་འགྱུར་བའོ། །
སྣ་མཉམ་ཟོང་འཁོར,སྣ་འབུར་དུ་ཐོན་མེད་པའི་ནོར་རྫས་སྐྱེལ་བྱེད་སྣུམ་འཁོར་ཞིག་གོ །
སྣ་མའི་མེ་ཏོག,ལོ་མང་སྐྱེ་བའི་སྔོ་ལྡུམ་གྱི་རིགས་མང་བ་ཞིག་སྟེ། ལོ་མ་རྫོབ་ལ་མེ་ཏོག་ཁ་དོག་སྣ་ཚོགས་ཡོད་པས་དྲི་ཞིམ་གྱི་རྒྱུ་ཆར་རུང་བ་ཞིག་གོ །
སྣུམ་བཏོན་འོ་ཕྱེ,སྣུམ་བཏོན་ཟིན་པའི་འོ་ཕྱེའོ། །
སྣུམ་མཛོད,སྣུམ་རིགས་གསོག་འཇོག་བྱ་སའི་མཛོད་དོ། །
སྣུམ་ཚ,ཤིང་ཕྲན་གྱི་རིགས་ཏེ། མེ་ཏོག་དཀར་པོ། འབྲས་བུ་ཟླུམ་ལེབ་དམར་སེར་དང་དམར་པོ། སིལ་གཤེར་མང་བ་རོ་མངར་ལ་སྐྱུར་བ་ཅན་ཞིག་དང་དེའི་འབྲས་བུའོ། །
སྣུམ་ཚགས,རླངས་འཁོར་སོགས་ཀྱི་འབར་སྣུམ་གྱི་སྙིགས་མ་འཚག་པར་བྱེད་པའི་ཡོ་བྱད་ཅིག་གོ །
སྣུམ་ཚལ,སྔོ་ཚལ་གྱི་རིགས། ལོ་མ་ལྗང་ནག་ཆེ་བ། ངར་བ་རིམ་གྱིས་དཀར་བའི་རྒྱུན་མཐོང་སྔོ་ཚལ་ཞིག་གོ །
སྣུམ་ཚིལ,སྣུམ་དང་ཚིལ་གྱི་སྤྱི་མིང་ངོ༌།
སྣུམ་ཞིང༌,སྔོག་འདོན་བྱེད་དུ་རུང་བའི་རྒྱ་ཆེ་བའི་སྣུམ་རིམ་གྱིས་ཁྱབ་པའི་ས་ཁུལ་ལོ། །
སྣུམ་འཁུར་སྒྲོ་ལུང་མ,སྣུམ་བསྲེགས་བག་ལེབ་གྱི་བྱེ་བྲག་ཅིག་སྟེ། གྲུ་བཞི་ནར་དབྱིབས་སུ་བྱས་ཤིང་སྣེ་གཅིག་དབུས་སུ་བརྒྱུས་ནས་ཕྱིར་དྲངས་པ་ཞིག་གོ །
སྣུམ་འཁུར,སྣུམ་ནང་དུ་བསྲེགས་པའི་བག་ལེབ་བོ། །
སྣུམ་འདོན,དངོས་རྫས་ཀྱི་ནང་གི་སྣུམ་རྩི་ཕྱིར་འདོན་པའོ། །
སྣུམ་འཕུད་སྒོ་གཅོད,འཕྲུལ་འཁོར་ནང་གི་སྣུམ་སྙིགས་རྣམས་ཕྱིར་འཕུད་སའི་སྒོ་གཅོད་བྱེད་ཀྱི་དངོས་པོའོ། །
སྣུམ་འཕེན,ཤེད་འཕྲུལ་གྱི་ནང་དུ་སྣུམ་རྔུབ་འབྱིན་བྱེད་པའི་ཡོ་བྱད་དོ། །
སྣུམ་འཕེན,སྣུམ་ཕར་འཕེན་པའམ་འདོན་པའི་རྔུབ་ཤུགས་ཅན་གྱི་འཕྲུལ་ཆས་ཤིག་གོ །
སྣུམ་འཕེན,སྣུམ་རྔུབ་འདྲེན་གྱིས་གནས་གཞན་དུ་འཕེན་པའམ་གཏོང་བར་བྱེད་པའི་ཡོ་བྱད་དོ། །
སྣུམ་འབྱིན་འཕྲུལ,ས་འོག་གི་སྣུམ་རྒྱུ་སྔོག་འདོན་བྱེད་པའི་འཕྲུལ་འཁོར་ཞིག་གོ །
སྣུམ་རིས་ཟེ་པིར,སྣུམ་ཚོན་རི་མོ་འབྲི་བྱེད་ཀྱི་ཁ་ལེབ་མོ་ཅན་གྱི་སྤུ་སྙུག་ཅིག་གོ །
སྣུམ་རླངས,རྡོ་སྣུམ་དང་རང་བྱུང་འབུད་རླངས་སོ། །
སྣུམ་ལམ,ལམ་ངོས་སུ་སྣུམ་སྙིགས་བླུགས་ཏེ་ཐང་པོར་བྱས་པའི་གཞུང་ལམ་མོ། །
སྣུམ་ལྕུག། གྲོ་གཤར་སྣུམ་བཙོས,སྣུམ་ནང་དུ་བཙོས་པའི་གྲོ་ལྕུག་སོབ་ལ་རིང་བོའོ། །
སྣུམ་ལྡན་ཇ་ཤིང༌,ཤིང་ཕྲན་རིགས་སྡོང་ཤུན་སྨུག་སྐྱ་ལོ་མ་འཇོང་པོ་འབྲས་བུའི་ནང་དུ་ས་བོན་སྨུག་ནག་ཡོད་པ་སྣུམ་རྒྱུར་བྱེད་པ་ཞིག་གོ །
སྣུམ་ཤེད,སྣུམ་སྒམ་གྱི་ཞབས་ནས་ཁ་ལ་ཐོན་པའི་སྣུམ་གྱི་ཤེད་དམ་ཚད་དེ། རླངས་འཁོར་སོགས་ཀྱི་སྣུམ་མང་ཉུང་རྟོག་བྱེད་དོ། །
སྣུམ་སྐྱེལ་འཁོར,རྡོ་སྣུམ་སོགས་སྐྱེལ་འདྲེན་བྱེད་པའི་རླངས་འཁོར་རོ། །
སྣུམ་སྐྱེལ་འཁོར,སྣུམ་སྐྱེལ་འདྲེན་བྱེད་པའི་རླངས་འཁོར་རོ། །
སྣུམ་སྐྱེལ་རླངས་འཁོར,སྣུམ་རིགས་སྐྱེལ་འདྲེན་བྱེད་པའི་ཆེད་སྤྱད་རླངས་འཁོར་རོ། །
སྣུམ་སྒམ་ཁ་ལེབ,འབར་སྣུམ་བླུག་སྣོད་ཀྱི་ཁ་ལེབ་བོ། །
སྣུམ་སྒམ་ཟུར་པ,གནམ་གྲུའི་གཤོག་པའི་འོག་ཏུ་ཡོད་པའི་སྣུམ་སྒམ་ཟུར་པ་ཞིག་སྟེ། གནམ་གྲུ་འཕུར་ཐག་ཇེ་རིང་དུ་གཏོང་བའི་སྐབས་སུ་སྤྱད་པར་བྱ་བ་ཞིག་གོ །
སྣུམ་སྒམ,སྣུམ་ཉར་སའི་སྣོད་དོ། །
སྣུམ་སྒམ,སྣུམ་འཁོར་རྣམས་ཀྱི་འབར་སྣུམ་བླུག་སའི་སྣོད་དོ། །
སྣུམ་སྒོ,ཤེད་འཕྲུལ་གྱི་འབར་སྣུམ་མང་ཉུང་གི་ཚོད་འཛིན་བྱེད་ཀྱི་སྒོའོ། །
སྣུམ་སྒྱུར་ཆས,སྣུམ་སྦར་ནས་ཤེད་ཤུགས་ཀྱི་ངོ་བོར་སྒྱུར་བར་བྱེད་པའི་འཕྲུལ་ཆས་སོ། །
སྣུམ་སྒྲོན,སྣུམ་རིགས་འབར་རྫས་སུ་བྱས་པའི་སྒྲོན་མེའོ། །
སྣུམ་སྙིགས,ཤིང་སོགས་ཀྱི་སྣུམ་འདྲེགས་པ་ལས་བྱུང་བའི་སྙིགས་རོའམ་ལ་ཆའི་རིགས་ཤིག་གོ །
སྣུམ་སྙིགས། ལ་ཅ,སྐྱེ་བཅས་འདྲེས་རྫས་མདོག་ནག་པོའམ་ཁམ་པ་སྤྱིན་གྱི་རྣམ་པ་ཅན་ཞིག་སྟེ། གཞུང་ལམ་གྱི་ངོས་སུ་འདིང་བ་དང་ཆུ་འགོག་དང་རུལ་འགོག་ལ་སྤྱད་པར་བྱ་བའི་རྒྱུ་ཆ་ཞིག་སྟེ། རང་བྱུང་དུ་ཐོན་པ་དང་རྡོ་སྣུམ་མམ་ས་སྣུམ་བཙོ་སྦྱང་བྱས་པ་ལས་བྱུང་བ་གཉིས་ཀ་ཡོད་དོ། །
སྣུམ་སྣག,དཔར་སྐྲུན་སོགས་སུ་བཀོལ་རྒྱུའི་སྣུམ་གྱི་སྣག་ཚ་འབྱར་བག་ཅན་ཞིག་གོ །
སྣུམ་སྣོན་ས་ཚུགས། སྣུམ་ཚུགས,རླངས་འཁོར་སོགས་ལ་སྣུམ་སྣོན་སའི་ས་ཚུགས་སོ། །
སྣུམ་སྤྲོད་མ་ལག,སྣུམ་མཁོ་འདོན་བྱེད་པའི་བསྒྲིག་ཆས་མ་ལག་གོ །
སྣུམ་སྦུག,སྣུམ་དྲང་སའི་སྦུ་གུའོ། །
སྣུམ་སྦུད་ཆས,ཤེད་འཕྲུལ་ནང་དུ་རླངས་སྣུམ་ཚད་དང་ལྡན་པའི་སྒོ་ནས་གཏོར་བའམ་སྦུད་བྱེད་ཀྱི་འཕྲུལ་ཆས་ཤིག་གོ །
སྣུམ་སྦུད་རུ,ཤེད་འཕྲུལ་གྱི་དབུགས་མདོང་གི་ནང་དུ་སྣུམ་སྦུད་བྱེད་ཀྱི་མཆུའོ། །
སྣུམ་སྦོ,རླངས་འཁོར་སོགས་ཀྱི་ཤེད་འཕྲུལ་གྱི་ནང་དུ་འཕྲུལ་སྣུམ་འཛིན་པའི་སྣོད་འཕྲུལ་ཆས་ཀྱི་སྦོ་ཞབས་ན་ཡོད་པ་ཞིག་གོ །
སྣུམ་སྦྱང་བཟོ་གྲྭ,རྡོ་སྣུམ་དང་སོལ་སྣུམ་སོགས་བཙོ་སྦྱང་གི་ཐོན་སྐྱེད་བྱ་བའི་བཟོ་གྲྭའོ། །
སྣེ་ཁུང༌,རྩིས་འཕྲུལ་དང་དཔར་འཕྲུལ་སོགས་ཕན་ཚུན་སྦྲེལ་བྱེད་ཀྱི་སྐུད་པའི་སྣེ་མོ་སྤྲད་སའོ། །
སྣེ་གཉིས་སྦུ་གུ,ཕོ་གློག་དང་མོ་གློག་གི་སྣེ་གཉིས་ཅན་གྱི་གློག་རྡུལ་སྦུ་གུའམ་དྭངས་རྫས་སྦུ་གུའོ། །
སྣེ་མང་ཅན,ཕྱོགས་མང་པོ་མཉམ་དུ་གནས་པའོ། །
སྣེ་མཐུད,སོ་སོར་གནས་པའི་དངོས་པོ་དག་གཅིག་ཏུ་སྦྲེལ་བའོ། །
སྣེ་འོད,སའི་གོ་ལའི་ལྷོ་བྱང་གི་སྣེ་གཉིས་ཀྱི་འཕྲེད་ཐིག་གི་ཚད་མཐོ་བའི་གནས་ཀྱི་ནམ་མཁར་བྱུང་བའི་འོད་བཀྲག་ལ་ཁ་དོག་ཅན་ཞིག་སྟེ། ཉི་མའི་དཀྱིལ་འཁོར་ལས་སྤྲོས་པའི་གློག་ལྡན་གཞི་རྡུལ་རྣམས་སའི་གོ་ལའི་སྡུད་ཁྱམས་ཀྱི་དབང་གིས་སྣེ་གཉིས་དང་ཉེ་བར་འོངས་པས་ནམ་མཁའི་མ་རྡུལ་དང་ཆ་རྡུལ་གྱི་ནུས་པ་བསླངས་པ་ལས་སྣང་ཞིང་དབྱིབས་སྣམ་བུ་དང་གཞུ་དང་འཕྲོ་འགྱེད་ཀྱི་རྣམ་པ་ཅན་ཁ་དོག་དཀར་སེར་དམར་ལྗང་སོགས་དང་ལྡན་པ་ཞིག་གོ །
སྣེ་ལེན་ཁང༌,ལས་ཁུངས་དང་བཟོ་གྲྭ་སོགས་ཀྱིས་བཙུགས་པའི་མགྲོན་པོ་སྣེ་ལེན་དང་འགྲུལ་བ་ཞག་སྡོད་བྱ་བའི་གནས་སོ། །
སྣེ་ལེན་གཟབ་རྒྱས,མཛའ་བཤེས་ཀྱི་ངང་ནས་སྣེ་ལེན་རྒྱས་སྤྲོས་བྱེད་པའོ། །
སྣེ་ཤན་པ,ཡུལ་སྐོར་པའི་ལམ་སྣ་ཁྲིད་མཁན་ནོ། །
སྣེ་ཤན་ས་བཀྲ,ཡུལ་སྐོར་དུ་འགྲོ་སའི་གནས་རྣམས་གསལ་པོར་མཚོན་ཐུབ་པའི་གནས་ཡིག་དང་ལམ་ཡིག་ལྟ་བུའི་ས་བཀྲའོ། །
སྣོན་གསབ,༡ གཞན་ལ་དཔལ་འབྱོར་གྱིས་རོགས་རམ་བྱེད་པ་དང༌། ༢ གསོག་འཇོག་བྱས་པའི་རྒྱུ་ནོར་གྱིས་ནམ་རྒྱུན་གྱི་འཛད་སྤྱོད་ལ་ཁ་སྣོན་བྱེད་པའོ། །
སྣོན་བཅོས,དཔེ་ཆ་སོགས་ཀྱི་ནང་དོན་ལ་ཁ་སྣོན་དང་བཟོ་བཅོས་བྱས་པའོ། །
སྣོམ་བརྟག,དྲི་མ་བསྣམས་ནས་ནད་བརྟག་པའོ། །
སྣོམ་ཚོར། སྣ་ཚོར,སྣ་ཁུང་འབྱར་སྐྱི་དང་ཕྱིའི་རླངས་རྡུལ་ཕྲད་པ་ལས་བྱུང་བའི་ཚོར་བའོ། །
སྤང་ག,རྩྭ་དང་མེ་ཏོག་སྐྱེས་པའི་ཐང་ངམ་ནེའུ་གསིང་ངོ༌། །
སྤང་རྒྱན་དཀར་པོ,སྔོ་ལྡུམ་སྤང་རྒྱན་གྱི་རིགས་ཏེ། སྤང་རྒྱན་ལ་མེ་ཏོག་གི་ཁ་དོག་སོགས་ཀྱིས་དབྱེ་བས་རིགས་འགའ་ཞིག་ཡོད་དོ། །
སྤང་རྒྱན,སྔོ་ལྡུམ་གྱི་རིགས། རྩ་བ་སེར་པོ་ཐུང་ལ་རྒྱུས་ཕྲན་ཅན། སྡོང་བུ་ཐུང་ངུ་སར་ཉལ། ལོ་མ་ལྗང་འཇམ་བརྩེགས་སྐྱེས། མེ་ཏོག་དུང་ཁ་ཆེ་བ་བཀྲག་མདངས་ཅན་དཀྱུས་སུ་ཤལ་རིས་མངོན་ཞིང་གྲེ་བ་ནས་གེ་སར་ཐོན་པ། མཚན་མོ་དང་གནམ་གཤིས་འཐིབས་ཚེ་འདབ་མ་ཟུམ་ཞིང་ཉི་འོད་ཕོག་ཚེ་ཕྱེ་བ་ཞིག་ཡིན་ལ། ནང་གསེས་མེ་ཏོག་གི་ཁ་དོག་ལས་དཀར་པོ་མཆོག་དམན་གཉིས་དང་ནག་པོ་དང་སྔོན་པོ་སོགས་སུ་དབྱེ་བར་སྣང་ངོ༌། །
སྤང་རྩི,ཆུ་སྔོའི་རིགས་དང་ཟུར་སྐྱེས་ཀྱི་རིགས་ལྷན་དུ་འདྲེས་ཏེ་སྤང་དང་བྲག་དང་སྡོང་པོ་སོགས་ཀྱི་ངོས་སུ་ཆགས་པའམ་སྐྱེ་བའི་དམའ་རིམ་སྐྱེ་དངོས་ཤིག་གོ །
སྤང་སྤོས,སྔོ་ལྡུམ་གྱི་རིགས་ཤིག་སྟེ། སྡོང་བུ་སྤུ་ཕྲན་དྲེག་པ་ནག་པོ་ཅན། ལོ་མ་ལྗང་ནག་མེ་ཏོག་དམར་སྨུག་གམ་སྐག་མདོག གདུགས་དབྱིབས་ལྟར་བཞད་པ། རྩ་བ་ལ་དྲི་ཞིམ་མནམ་པ་ཞིག་གོ །
སྤར་ཤེད་སྦྱོང་ཆས,སྤར་མོའི་འཆང་ཤེད་སྦྱོང་བྱེད་ཀྱི་ཡོ་བྱད་ཅིག་གོ །
སྤུ་ཙམ,ཆེས་ཆུང་བའམ་ཉུང་བའི་ཚད་དོ། །
སྤུ་ལེན་ལྡེ་གུ,བུད་མེད་ཀྱི་ཁ་ངོ་དང་རྐང་ལག་སོགས་ལ་བྱུག་ནས་བ་སྤུ་འབྱིད་བྱེད་ཀྱི་ལྡེ་གུ་ཞིག་གོ །
སྤུ་སྙུག། པིར,རྩེ་མོ་སྤུ་ལས་བྱས་པའི་རི་མོའམ་ཡི་གེ་འབྲི་བྱེད་ཀྱི་སྙུག་གུ་ཞིག་གོ །
སྤུ་སྲན,ཕྱི་ཤུན་སྔོན་པོའི་སྟེང་དུ་སྤུ་སྐྱེས་ཡོད་པའི་སྲན་མ་ཞིག་གོ །
སྤུས་གོང་བསྡུར་ཚད,ཚོང་རྫས་ཀྱྀ་ཁྱད་ནུས་དང་རིན་གོང་རྣམས་བསྡུར་ནས་བྱུང་བའི་ཚད་དོ། །
སྤུས་ཞན་ཐོན་རྫས། ཞན་རྫས,སྤུས་ཀ་ཞན་པའི་ཐོན་རྫས་སོ། །
སྤུས་ཞན,སྤུས་ཀ་ཞན་པའི་རིགས་སོ། །
སྤུས་འགན,དངོས་རྫས་ཀྱི་སྤུས་ཚད་ལོངས་ངེས་སུ་འགན་ལེན་བྱེད་པའོ། །
སྤུས་ལེགས་འདུ་ཤེས,ཐོན་རྫས་དང་རི་མོ་བརྩམས་ཆོས་སོགས་སྤུས་ཚད་ཇེ་ལེགས་སུ་གཏོང་བའི་བསམ་པའོ། །
སྤུས་ལེགས་སློབ་ཁྲིད,སྤུས་ཀ་བཟང་བའི་སློབ་ཁྲིད་དོ། །
སྤེན་དཀར,ཤིང་ཕྲན་གྱི་རིགས་ཏེ། སྡོང་བུ་ཤུན་པ་དམར་སྐྱ་སྲབ་མོས་རིམ་པར་གཡོགས་པ། ལོ་མ་ལྗང་ཆུང་མང་པོར་སྐྱེ་བ། མེ་ཏོག་སེ་བའི་མེ་ཏོག་དང་འདྲ་བའི་འདབ་མ་ལྔ་ཅན་ཞིག་སྟེ། འདི་ལ་སྤེན་ནེ་ཡང་ཟེར་རོ། །
སྤེན་པ,ཉི་མའི་ཁྱིམ་རྒྱུད་ཀྱི་ལས་རིམ་པར་བརྩིས་པའི་གཟའ་དྲུག་པ་ཡིན་ལ། སྐོར་འགྲོས་ཚད་ལོ ༢༩.༤༦ དང་འཁོར་འགྲོས་ཀྱི་ཚད་ཆུ་ཚོད ༡༠.༡༤ ཙམ་ཡིན་ནོ། །
སྤེན་མ། སྤེན་ནག,ཤིང་ཕྲན་གྱི་རིགས། སྡོང་པོའི་ཤུན་པ་དམར་སྐྱ་སྲབ་མོས་རིམ་པར་གཡོགས་པ། ལོ་མ་ལྗང་ཆུང་མང་པོ་སྐྱེ་བ། མེ་ཏོག་སེ་བའི་མེ་ཏོག་དང་འདྲ་བ་འདབ་མ་ལྔ་ཅན་ཞིག་གོ །
སྤེལ་བསྒྲགས,གཙོ་བོ་ཁྲིམས་སྲོལ་དང་བཀའ་བརྡ་སོགས་སྤེལ་བའི་སྤྱི་བསྒྲགས་སོ། །
སྤོ་དམངས,༡ ས་ཆ་གཞན་དང་རྒྱལ་ཁབ་གཞན་ལ་གནས་སྤོས་ཏེ་གཞི་ཆགས་པ་དང༌། ༢ དེ་ལྟར་གཞིས་ཆགས་པའི་མིའོ། །
སྤོ་བ,སྔོན་གྱི་གནས་ལས་གནས་གཞན་དུ་སྤོ་བའཽ། །
སྤོ་བགྲོད,རྒྱ་མཚོར་གནས་པའི་ཉ་སོགས་དུས་ཚིགས་ཀྱི་དྲོ་གྲང་འགྱུར་ལྡོག་དང་ཕྲུ་གུ་བཙའ་བ་དང་ལྟོ་འཚོལ་བ་སོགས་ཀྱི་ཆེད་དུ་ཆུ་ཀླུང་གི་རྒྱུན་དེད་དེ་དུས་གནས་ངེས་ཅན་ལྟར་སྤོ་ཞིང་སྐྱོད་པར་བྱེད་པའོ། །
སྤོ་བོ་འགྱེལ་མེད,༡ འགྱིག་སོགས་ཀྱིས་བཟོས་པའི་རྒན་པོའི་རྣམ་པ་ཞབས་ཟླུམ་རིལ་ཅན་གཡོ་སྒུལ་ཇི་ལྟར་བྱས་ཀྱང་མི་འགྱེལ་བའི་རྩེད་ཆས་ཤིག་དང༌། ༢ དཔོན་གནས་ལས་ལྷུང་དུ་མེད་པའི་མི་གཡོ་ཐབས་ཅན་ལའང་འཇུག་གོ །
སྤོ་ལོ་རུ་ཁག,གྲུ་གུའི་རིགས་འགྲན་བསྡུར་གྱི་བྱེད་སྒོ་སྤེལ་བའི་ཆེད་དུ་བཙུགས་པའི་ལུས་རྩལ་པའི་རུ་ཁག་སྟེ། དཔེར་ན་རྐང་གྲུག་རུ་ཁག་ལྟ་བུའོ། །
སྤོ་ལོ་སྟངས་འཛིན,སྤོ་ལོ་འགྲན་བསྡུར་བྱེད་སྐབས་སྤོ་ལོ་གཞན་ལ་མི་འཆོར་བར་རང་གིས་སྟངས་འཛིན་ནམ་ཁ་ལོ་སྒྱུར་བའོ། །
སྤོ་སྒྲོམ,སླེ་གྲུག་འཕེན་སའི་ཆ་སྒྲོམ་མོ། །
སྤོད་རྫས,ཟ་མ་དང་ལྷན་དུ་སྤགས་ནས་བཟའ་བར་བྱ་བའི་བྲོ་བ་འདོན་བྱེད་ཀྱི་རིགས་སོ། །
སྤོད་ལྔ,གཡེར་མ་དང་མཚོན་གྱི་འཁོར་ལོ་དང་ཤིང་ཚ་དང་ལི་ཤི་དང་གོ་སྙོད་བཅས་རྫས་ལྔ་གཅིག་ཏུ་བསྡེབས་པའི་ཟས་ཀྱི་བྲོ་བ་འདོན་བྱེད་ཀྱི་སྤོད་ཅིག་གོ །
སྤོས་ཆལ,དྲི་ཞིམ་པའི་རྫས་བསྲེས་ནས་བཟོས་པའི་གདོང་དང་ལུས་པོ་འཁྲུད་བྱེད་ཀྱི་འདག་ཆལ་ཞིག་གོ །
སྤོས་ཆུ,དྲི་ཞིམ་པའི་རྫས་དང་ཆང་བཅུད་ཟིལ་ཆུ་སོགས་སྡེབ་སྦྱོར་བྱས་ནས་བཟོས་པའི་བྱུག་རྫས་ཤིག་གོ །
སྤོས་ཕོར,སྤོས་སྒྲོན་སའི་སྣོད་དོ། །
སྤོས་འགྱིག,ཤིང་སྡོང་དང་རྩྭ་རིགས་ཀྱི་ནང་ནས་ཕྱུང་བའི་འབྱར་བག་ཅན་གྱི་རང་བྱུང་གི་སྡོང་ཚི་དང་སྦྱར་བྱུང་གི་སྡོང་ཚིས་གཙོ་བོར་གྲུབ་པའི་གྱེས་རྡུལ་མང་བའི་འདྲེས་རྫས་ཤིག་སྟེ། ཡང་ཞིང་མཉེན་ལ་གློག་རྒྱུན་གྱི་བར་གཅོད་པར་བྱེད་པ་དང་མི་རུལ་བ་སོགས་ཀྱི་ཁྱད་ཆོས་ཡོད་དོ། །
སྤོས་སྡེར། འགྱིག་སྡེར,སྤོས་འགྱིག་ལས་བཟོས་པའི་སྡེར་མའོ། །
སྤྱི་བཀོལ་ཐོན་རྫས་ཤད་ཨང༌། ཤད་ཨང༌,ཚོང་རྫས་ཀྱི་ངོས་སུ་དཔར་པའི་ཚབ་རྟགས་ཤིག་སྟེ། ཕྲ་སྦོམ་མི་འདྲ་པའི་ནག་ཤད་དང་བར་མཚམས་ན་དཀར་ཤད་དུ་མ་གོ་རིམ་ངེས་ཅན་དུ་བསྒྲིགས་ནས་བརྡ་རྟགས་སྣ་ཚོགས་པའི་ཚབ་བྱེད་ལ། འོད་གློག་ཀློག་ཆས་ཀྱིས་བརྡ་རྟགས་དེ་རྣམས་ལ་བརྟགས་ཏེ་རིན་གོང་རྩི་བ་སོགས་ཀྱི་བྱེད་ལས་ཅན་ཞིག་གོ །
སྤྱི་བདག,༡ ཕྱུག་པོའི་ཁྱིམ་ཚང་གི་གཉེར་བ་དང༌། ༢ ཕྱོགས་ཀུན་ནས་བདག་གཉེར་དོ་དམ་བྱེད་མཁན་གྱི་མིང་ངོ༌། །
སྤྱི་བསྒྲགས,སྲིད་གཞུང་དང་ཚོགས་པས་རྒྱལ་ཁབ་ཕྱི་ནང་ལ་ལས་དོན་གལ་ཆེན་ཁྱབ་སྒྲོག་བྱེད་པའི་བསྒྲགས་ཡིག་གོ །
སྤྱི་བུན,རྒྱལ་ཁབ་དང་སྲིད་གཞུང་སྡེ་ཁག་གིས་སྤྱི་དམངས་སམ་ཕྱི་རྒྱལ་ལས་བླངས་པའི་བུན་དངུལ་ལོ། །
སྤྱི་བྲེ,རྒྱལ་སྤྱིས་གཏན་ལ་ཕབ་པའི་ཤོང་ཚད་ཀྱི་རྩི་གཞི་ཞིག་གོ །
སྤྱི་མཐུན་ལམ་ལུགས,རྒྱལ་ཁབ་ཀྱི་གཙོ་འཛིན་དང་རྒྱལ་ཁབ་ཀྱི་དབང་འཛིན་ལས་ཁུངས་དག་དུས་བཅད་ལྟར་དུ་འདེམ་བསྐོ་བྱེད་པའི་ཆབ་སྲིད་ཀྱི་ལམ་ལུགས་ཤིག་གོ །
སྤྱི་མཚན,དངོས་པོ་དུ་མའི་རང་མཚན་སོ་སོ་བ་རྣམས་དོར་ནས་སྤྱིའི་རྣམ་པ་རགས་པ་ཙམ་ཞིག་བསྡུས་པའོ། །
སྤྱི་ཚུལ་དམངས་འདོད,སྤྱི་ཚོགས་ཀྱི་གནས་ཚུལ་དང་མི་དམངས་ཀྱི་འདོད་བློའོ། །
སྤྱི་ཚོགས་ཉེན་སྐྱོབ,རྒྱལ་ཁབ་ཀྱིས་ཉེན་སྐྱོབ་ཀྱི་རྣམ་པའི་ཐོག་ནས་ལག་བསྟར་བྱེད་པའི་སྤྱི་ཚོགས་ཀྱི་འགན་ལེན་ལམ་ལུགས་ཤིག་སྟེ། ངལ་རྩོལ་པ་རྣམས་རྒས་པའམ་ན་བའམ་རྨས་སྐྱོན་སོགས་ཀྱི་རྐྱེན་གྱིས་ངལ་རྩོལ་གྱི་ནུས་པ་ཉམས་པ་ན་རྒྱལ་ཁབ་ཀྱིས་དེ་རྣམས་ལ་འཚོ་བའི་དངོས་པོ་ངེས་ཅན་ཞིག་རོགས་རམ་བྱེད་པའམ་འོས་འཚམ་གྱིས་ཁ་གསབ་བྱེད་པའོ། །
སྤྱི་ཚོགས་ཕན་འབྲས,བྱ་བ་གང་རུང་གིས་སྤྱི་ཚོགས་ལ་ཐོན་པའི་ཕན་འབྲས་སོ། །
སྤྱི་ཚོགས་བརྡ་འཕྲིན་དྲ་བ,སྤྱི་ཚོགས་ཅན་དུ་འགྱུར་བའི་བརྡ་འཕྲིན་གྱི་དྲ་བའོ། །
སྤྱི་ཚོགས་ཚན་རིག,སྤྱི་ཚོགས་ཀྱི་སྣང་ཚུལ་སྣ་ཚོགས་ལ་ཞིབ་འཇུག་བྱེད་པའི་ཚན་རིག་སྟེ། ཆབ་སྲིད་རིག་པ་དང་དཔལ་འབྱོར་རིག་པ་དང་ཁྲིམས་ལུགས་རིག་པ་དང་ལོ་རྒྱུས་རིག་པ་དང་རིག་རྩལ་རིག་པ་དང་མཛེས་རྩལ་རིག་པ་དང་མི་ཆོས་རིག་པ་སོགས་ལྟ་བུའོ། །
སྤྱི་ཚོགས་འདུ་ཤེས,ཆབ་སྲིད་དང་ཁྲིམས་ལུགས་དང་ཀུན་སྤྱོད་དང་སྒྱུ་རྩལ་དང་མཚན་ཉིད་རིག་པ་དང་ཆོས་ལུགས་སོགས་ཀྱི་ལྟ་བའོ། །
སྤྱི་ཚོགས་འབྲེལ་བ,མི་རྣམས་ཀྱི་ཐུན་མོང་གི་བྱ་བའི་ཁྲོད་ཕན་ཚུན་གྱི་བར་དུ་ཆགས་པའི་འབྲེལ་བའོ། །
སྤྱི་ཚོགས་འཚོ་ཕན,སྤྱིར་རྒྱལ་ཁབ་དང་སྤྱི་ཚོགས་ཀྱི་དངོས་པོའི་ལོངས་སྤྱོད་ཀྱིས་སྤྱི་ཕན་སྒྲུབ་པའི་བྱ་བ་སྟེ། རིག་གནས་དང་སློབ་གསོ་དང་སྨན་བཅོས་ལྟ་བུ་དང༌། བྱེ་བྲག་ཏུ་སྤྱི་ཚོགས་ཀྱི་ཁྲོད་དུ་ཉམ་ཆུང་དྭ་ཕྲུག་དང་རྒས་འཁོགས་དང་དབང་པོ་སྐྱོན་ཅན་སོགས་ལ་འཚོ་བའི་ཆ་རྐྱེན་ཐད་ལ་ཕན་པ་དང་རོགས་སྐྱོར་སྒྲུབ་པའོ། །
སྤྱི་ཚོགས་རིག་པ,སྤྱི་ཚོགས་ཀྱི་འཚོ་བ་དང་ལམ་ལུགས་དང་འགྱུར་བ་དང་འཕེལ་རྒྱས་སོགས་ལ་ཞིབ་འཇུག་བྱེད་པའི་ཕྱོགས་བསྡུས་རིག་པ་ཞིག་གོ །
སྤྱི་ཚོགས་རྒུད་སྐྱོབ་དངུལ,སྤྱི་ཚོགས་ཐོག་གི་ཉམ་ཆུང་བའི་རིགས་ལ་སྟེར་རྒྱུའི་རྒུད་པ་སྐྱོབ་བྱེད་ཀྱི་དངུལ་ལོ། །
སྤྱི་ཚོགས་སློབ་གསོ,སློབ་གྲྭ་ལས་གཞན་པའི་རིག་གནས་སློབ་གསོའི་ལས་ཁུངས་ཏེ། དཔེ་མཛོད་ཁང་དང་བཤམས་སྟོན་ཁང་དང་བྱིས་བྲང་སོགས་ཀྱིས་མི་མང་མང་ཚོགས་ལ་གཏོང་བའི་སློབ་གསོའོ། །
སྤྱི་ཚོགས,དངོས་པོའི་ལོངས་སྤྱོད་དམ་ཐོན་སྐྱེད་ཐུན་མོང་པའི་རྨང་གཞི་ལ་བརྟེན་ནས་ཕན་ཚུན་ལ་མཉམ་འབྲེལ་བྱེད་པའི་མིའི་ཚོགས་པའོ། །
སྤྱང་ཚེར,སྔོ་ལྡུམ་གྱི་རིགས་ཤིག་སྟེ། རྩ་བ་དཀར་ལ་སྦོམ་ཞིང་ལོ་མ་སར་ཉལ་སོག་ལེ་ཁ་ཚེར་མ་ཅན། དཀྱིལ་དུ་མེ་ཏོག་དཀར་སྨུག་སྤུངས་སྐྱེས། ནང་གསེས་རྒོད་གཡུང་དང་དཀར་ནག་སོགས་དབྱེ་བ་འགའ་ཞིག་སྣང་ངོ༌། །
སྤྱན་གཟིགས་ལྗོན་པ། ལྟད་མོའི་ལྗོན་པ,གྲོང་ཁྱེར་དང་གླིང་ག་སོགས་སུ་ལྟད་མོ་བལྟ་བའི་ཆེད་དུ་བཙུགས་པའི་ལྗོན་ཤིང་གི་རིགས་སོ། །
སྤྱི་ཁུལ,གྲོང་ཁྱེར་གྱི་སྡོད་དམངས་འདུས་སྡོད་བྱ་བའི་ས་ཁུལ་ལོ། །
སྤྱི་ཁོག,ཆ་ཤས་དུ་མ་ལས་གྲུབ་པའི་སྤྱི་ཁོག་གོ །
སྤྱི་ཁྱབ་ཁང༌,༡ སྤྱི་ཁྱབ་བཀོད་འདོམས་ཁང་གི་བསྡུས་མིང་དང༌། ༢ ལས་ཁུངས་དང་ཚོགས་པའི་ཁེ་ལས་ཀྱི་ཡན་ལག་མང་པོའི་ལྟེ་བར་གྱུར་པའི་མགོ་ཁྲིད་ལས་ཁུངས་སོ། །
སྤྱི་ཁྱབ་གཉེར་དཔོན,ཁེ་ལས་རྣམས་སུ་ཚོང་གཉེར་དང་ནོར་སྲིད་མི་དོན་སོགས་ལ་ཐག་གཅོད་ཀྱི་དབང་ཆ་ཡོད་པའི་སྲིད་འཛིན་གྱི་མགོ་ཁྲིད་མཐོ་ཤོས་སོ། །
སྤྱི་ཁྱབ་དྲོད་སྙོམ,ཁྱིམ་སོགས་གནས་ངེས་ཅན་ཞིག་གི་སྤྱི་ཁྱབ་ལ་དྲོ་གྲང་སྙོམ་བྱེད་ཀྱི་དྲོད་སྙོམ་སྟེ། རྩ་བའི་འཕྲུལ་ཆས་གཅིག་བཞག་ནས་དེས་ཤག་སོ་སོའི་ནང་དུ་དྲོད་རླུང་དང་བསིལ་རླུང་གཏོང་བར་བྱེད་པའོ།།
སྤྱི་གཅོད,ཐུན་མོང་ངམ་སྤྱི་ཡིས་ཐག་གཅོད་པའོ། །
སྤྱི་གཅོད་པ,ཡོན་དང་ཆིང་རྒྱལ་རབས་སྐབས་སུ་ལས་ཁུངས་སྡེབ་སྒྲིག་དང༌། ཚོགས་འདུ་ལ་མགོ་འཛིན་བྱེད་པའི་དཔོན་རིགས་ཀྱི་མིང་ཡིན་ཅིང༌། ད་ལྟ་ཏང་སྲིད་དང་དངུལ་ཁང་དང་ཁེ་ལས་སྡེ་ཁག་ཆེན་པོ་སོགས་ཀྱི་མགོ་ཁྲིད་པའི་མིང་དུ་བྱེད་དོ། །
སྤྱི་གཉེརཁང༌། སྤྱི་གཉེར,ཁེ་ལས་སམ་མི་གཉིས་ཡན་ཆད་ཀྱི་མ་རྩ་གཅིག་ཏུ་བསྡུས་ནས་ཁྲིམས་དང་མཐུན་པར་བཙུགས་པའི་ཁེ་ལས་གཉེར་ཞིང་དམངས་དོན་འགན་འཁྲི་རང་འཁུར་བྱེད་པའི་ཐོན་སྐྱེད་དང་ཞབས་ཞུའི་ངོ་བོ་ཅན་གྱི་དཔལ་འབྱོར་རྩ་འཛུགས་ཤིག་སྟེ། དེ་ལ་ཚད་ཡོད་འགན་ལེན་སྤྱི་གཉེར་ཁང་དང་མ་རྐང་ཚད་ཡོད་སྤྱི་གཉེར་ཁང་གཉིས་སུ་དབྱེའོ། །
སྤྱི་གནོད,འབགས་བཙོག་སྣ་ཚོགས་ཀྱིས་སྤྱི་ཚོགས་ཁོར་ཡུག་ལ་ཐེབས་པའི་འབགས་སླད་དང་གཏོར་བཤིག་གོ །
སྤྱི་གཞིས,༡ སྔོན་དུས་སུ་གླ་ཡུན་ཅུང་རིང་བའི་སྡོད་ཁང་དང༌། ༢ དུད་ཁྱིམ་མང་པོ་ལྷན་དུ་སྡོད་ཆོག་ཅིང་མཁོ་ཆས་ཆ་ཚང་འཛོམས་པའི་ཐོག་ཁང་གི་རིགས་སོ། །
སྤྱི་གཞིས་ཁང་བརྩེགས,སྤྱི་གཞིས་སུ་བྱས་པའི་ཁང་བརྩེགས་སོ། །
སྤྱི་གྲགས་མི་སྣ,སྐད་གྲགས་ཅུང་ཆེ་བས་ཀུན་གྱིས་དོ་སྣང་བྱ་ཡུལ་དུ་གྱུར་པའི་མི་སྟེ། དཔེར་ན། ཆབ་སྲིད་དང་དཔལ་འབྱོར་སོགས་ལས་རིགས་ཁག་གི་མི་སྣ་གལ་ཆེན་དང༌། གློག་བརྙན་འཁྲབ་སྟོན་པ་སྐད་གྲགས་ཅན་དང་ལུས་རྩལ་པ་སྐད་གྲགས་ཅན་ལྟ་བུའོ། །
སྤྱི་གླིང༌,མི་མང་པོ་སྤྲོ་འཆམ་དང་ངལ་གསོ་བྱེད་སའི་ལྕགས་རིས་བསྐོར་པའི་སྐྱེད་ཚལ་ལམ་གླིང་གའོ། །
སྤྱི་ཆེན,བཟོ་བཀོད་སྤྱིའི་གཉེར་དཔོན་དང་རྩོམ་སྒྲིག་སྤྱི་གཉེར་དཔོན་སོགས་ཀྱི་འགན་འཁུར་བའི་མིའོ། །
སྤྱི་ཐུན། སྤྱི་སྤྱད,སྤྱི་ཚོགས་ཡོངས་ལ་དབང་བའམ་ཀུན་གྱིས་ཐུན་མོང་དུ་སྤྱད་པར་བྱ་བའོ། །
སྤྱི་དབང་ལམ་ལུགས,ཐོན་སྐྱེད་རྒྱུ་ཆ་མི་མང་སྤྱིའམ་ཐུན་མོང་ལ་དབང་བའི་ལམ་ལུགས་སོ། །
སྤྱི་དམངས,རྒྱལ་ཁོངས་ངེས་ཅན་ཞིག་ལ་གཏོགས་པ་དང་རྒྱལ་ཁབ་དེའི་རྩ་ཁྲིམས་དང་བཅའ་ཁྲིམས་ལྟར་ཁེ་དབང་ལོངས་སུ་སྤྱོད་ཅིང་འོས་འགན་ཡོད་པའི་མིའོ། །
སྤྱི་པ,སྤྱི་ཚོགས་ཐོག་གི་མི་མང་ཆེ་ཤོས་དང་འབྲེལ་བའོ། །
སྤྱི་པའི་ཁེ་ཕན,མང་ཚོགས་སྤྱིའི་ཁེ་ཕན་ནོ། །
སྤྱི་པའི་བསམ་འཆར,མང་ཚོགས་ཀྱི་སྤྱིའི་བསམ་འཆར་རོ། །
སྤྱི་བཀོད་པ,འཁྲབ་སྟོན་གྱི་ནང་དོན་དང་འཁྲབ་ལུགས་གོ་རིམ་གྱི་གཅིག་གྱུར་བཀོད་སྒྲིག་པའོ། །
སྤྱི་བཀོད,འཁྲབ་སྟོན་གྱི་ནང་དོན་དང་འཁྲབ་ལུགས་གོ་རིམ་གྱི་གཅིག་གྱུར་བཀོད་སྒྲིག་གོ །
སྤྱི་འཁོར་ཉིས་བརྩེགས,སྤྱི་སྤྱད་རླངས་འཁོར་རྩེགས་གཉིས་ཅན་ནོ། །
སྤྱི་འཁོར་འབབ་ཚིགས,རྒྱུ་འགྲུལ་པ་རྣམས་སྤྱི་འཁོར་དུ་འཇུག་པ་དང་སྤྱི་འཁོར་ལས་འབབ་པའི་ས་ཚིགས་སོ། །
སྤྱི་འགྲུལ་རླངས་འཁོར། སྤྱི་འཁོར,སྤྱི་ཐུན་འགྲིམ་འགྲུལ་ལ་བཀོལ་བར་བྱ་བའི་རླངས་འཁོར་རོ། །
སྤྱི་འགྲེམ,སྲིད་གཞུང་དང་ཚོགས་པས་བསྒྲགས་ཡིག་དང་རྩིས་ཁྲ་སོགས་མངོན་གསལ་དུ་འགྲེམ་སྒྲོག་བྱེད་པའོ། །
སྤྱི་འགྲོས,གྲངས་ཚད་བར་གྱི་འབྲེལ་བ་རྣམས་རྩིས་རིག་གི་རྟགས་མཚན་སོགས་ཀྱི་སྒོ་ནས་མཚོན་ཐབས་ཤིག་སྟེ། འགྲོས་སྟངས་དེས་རིགས་ཀུན་ལ་ཁྱབ་པས་སྤྱི་འགྲོས་ཞེས་བྱའོ། །
སྤྱི་འབྲེལ,ཚོགས་པ་དང་ཁེ་ལས་སམ་མི་སྒེར་བཅས་ཀྱིས་སྤྱི་ཚོགས་ཀྱི་བྱ་བའི་ནང་ཕན་ཚུན་འབྲེལ་བ་བྱེད་པའོ། །
སྤྱི་འབྲེལ་འགོག་རྐྱེན,སྤྱི་ཚོགས་འབྲེལ་འདྲིས་ཀྱི་བྱ་བར་བཀག་འགོག་ཐེབས་པའི་རྒྱུ་རྐྱེན་ནོ། །
སྤྱི་རྒྱ,ལྗིད་ཚད་འཇལ་བྱེད་ཀྱི་ཚད་གཞི་ཞིག་སྟེ། ཁྲོམ་རྒྱ་དོ་ནི་སྤྱི་རྒྱ་གང་ངོ༌། །
སྤྱི་རྟོག་པ,༡ མིང་རྒྱལ་རབས་ཀྱི་དུས་མགོར་གཡུལ་འགྱེད་སྐབས་ས་གནས་སུ་མངགས་ནས་ལྟ་ཞིབ་བྱེད་མཁན་དཔོན་རིགས་ཤིག་ཡིན་ལ། ཆིང་རྒྱལ་རབས་སྐབས་ནས་བཟུང་ས་གནས་ཀྱི་དཔོན་རིགས་མཐོ་ཤོས་སུ་གྱུར་པ་ཞིག་གི་མིང་དང༌། ༢ དབྱིན་ཇིའི་རྒྱལ་པོས་ཁ་ན་ཏ་སོགས་མཉམ་དུ་འབྲེལ་བའི་རྒྱལ་ཁབ་ཀྱི་ཁོངས་གཏོགས་རྣམས་སུ་མངགས་ནས་བཅའ་སྡོད་བྱེད་པའི་འཐུས་མིའོ། །
སྤྱི་རྩིས,རྩིས་གཉེར་འགྲོ་ལུགས་དང་མཐུན་པའི་རྩིས་ཐོ་གཙོ་བོ་ཞིག་སྟེ། ཐོ་བདག་གི་རིགས་དབྱེ་ལྟར་དཔལ་འབྱོར་དང་ནོར་སྲིད་བྱ་བ་ཡོངས་རྫོགས་ཐོ་འགོད་བྱས་པ་ཞིག་གོ །
སྤྱི་ལེ,ས་ཆའི་རིང་ཐུང་འཇལ་བྱེད་ཀྱི་ཚད་གཞི་ཞིག་སྟེ། སྨི་ཆིག་སྟོང་སྤྱི་ལེ་གཅིག་གོ །
སྤྱི་ལོའི་སྔོན,རྒྱལ་སྤྱིའི་གཅིག་གྱུར་གྱི་ལོ་ཚིགས་རྩི་བའི་ཐབས་སྟེ། ཡེ་ཤུའི་འཁྲུངས་ལོ་ནས་ལྡོག་ཏེ་ཡར་བརྩིས་པའོ། །
སྤྱི་ཤག,སྔར་དཔོན་རིགས་ཀྱི་གཞུང་དོན་བསྒྲུབ་སའི་ཁང་པའོ། །
སྤྱི་སྡོམ,ཐམས་ཅད་ཕྱོགས་གཅིག་ཏུ་བསྡོམས་པའོ། །
སྤྱི་སྤྱད་ཁ་པར,ཐུན་མོང་གིས་སྤྱད་པར་བྱ་བའི་ཁ་པར་རམ་གློག་སྐད་དོ། །
སྤྱི་སྤྱད་འཁོར་ཕྲན,ཐུན་མོང་དུ་སྤྱད་བྱའི་མགྲོན་འཁོར་ཆུང་ངུའོ། །
སྤྱི་སྤྱད་རླངས་འཁོར། སྤྱི་འཁོར,མགྲོན་པོ་རྣམས་ཀྱིས་ཐུན་མོང་དུ་སྤྱད་ཅིང་འགྲོ་ལམ་གཏན་ཁེལ་བྱས་ཏེ་ས་ཚིགས་ངེས་ཅན་ནས་འབབ་འདུག་བྱ་དགོས་པའི་རླངས་འཁོར་རོ། །
སྤྱི་སྤྱད། སྤྱི་བཀོལ,སྤྱི་ཚོགས་ཐུན་མོང་གིས་སྤྱད་པར་བྱ་བའི་དངོས་པོའི་རིགས་སོ། །
སྤྱི་སྤྱོད་འཁོར་འབྲིང༌,སྤྱི་སྤྱོད་སྣུམ་འཁོར་འབྲིང་པོའི་རིགས་སོ། །
སྤྱི་སྦུག,གྲོང་ཁྱེར་གྱི་ས་འོག་གི་ཁྲིད་ཆུ་སོགས་ཀྱི་སྤྱི་ཁྱབ་སྦུག་ལམ་མོ། །
སྤྱིན་ཆུ,ཤོག་བུ་སོགས་སྦྱོར་བྱེད་ཀྱི་འབྱར་བག་ཅན་གྱི་གཤེར་ཁུ་ཞིག་གོ །
སྤྱིན་ཐག,སྤྱིན་ཤོག་ལས་བཟོས་པའི་སྡུད་ཐག་གོ །
སྤྱིན་ཐུམ,སྤྱིན་ཤོག་ལས་བྱས་པའི་སྨན་ཐུམ་ཆུང་ངུ་ཐད་ཀར་མིད་དུ་རུང་བ་ཞིག་གོ །
སྤྱིན་པར,ཡི་གེ་དང་རི་མོ་སོགས་འོད་ལེན་སྤྱིན་རྫས་བྱུགས་པའི་ཤེལ་ངོས་སུ་ཕབ་སྟེ་པར་ཆོག་པའི་པར་གཞི་ཞིག་གོ །
སྤྱིན་པར་འཕྲུལ,སྤྱིན་ཤོག་ལ་བརྟེན་ནས་པར་འདེབས་བྱེད་ཀྱི་འཕྲུལ་ཆས་སོ། །
སྤྱིན་ཤོག,འདྲ་པར་གྱི་སྤྱིན་ཤོག་གོ །
སྤྱིན་ཤོག,འོད་ཚོར་རྫས་བྱུགས་པའི་འདྲ་པར་ལེན་སའི་སྤྱིན་ཤོག་གོ །
སྤྱྀན་ཤོག་དྲིལ་མ། སྤྱིན་དྲིལ,པར་ལེན་བྱེད་ཀྱི་སྤྱིན་ཤོག་དྲིལ་མའོ། །
སྤྱིན་ཤོག་འདྲིལ་འཐེབ,པར་ཆས་ཀྱི་སྤྱིན་ཤོག་འདྲིལ་བྱེད་ཀྱི་འཐེབ་གནོན་ནོ། །
སྤྱིན་སྡོང༌,ཤིང་སྡོང་ཆེ་གྲས་ལོ་མ་འཇོང་རིང་ཤུར་མང་འབྲས་བུ་ཟླུམ་གོར་ཚེར་མ་ཅན་ཤིང་རྒྱུ་སྲ་ཞིང་ལེགས་ལ་པགས་པ་ལས་ཚོས་རྩི་སོགས་བྱ་རུང་བ་ཞིག་གོ །
སྤྱིན་སྦྱར་ཤིང་ལེབ,ཤིང་ལེབ་སྲབ་མོ་རིམ་པ་མང་པོ་བཙིར་གནོན་གྱིས་སྦྱར་ཏེ་བཟོས་པའི་ཤིང་ལེབ་བོ། །
སྤྱིན་སྦྱོར,དཔེ་དེབ་བཟོ་སྟངས་ཤིག་སྟེ། དཔེ་དེབ་ཀྱི་རྒྱབ་གཞུང་སྤྱིན་ཆུས་སྦྱར་བའོ། །
སྤྱིའི་གཏོང་འཛིན,གློག་སྐུད་དང་སྦུ་གུའི་ནང་དུ་གློག་རྒྱུན་དང་གཤེར་རླངས་རིགས་རྒྱུ་ཚད་ལ་ཚོད་འཛིན་བྱེད་པའི་སྤྱིའི་བསྒྲིག་ཆས་ཤིག་གོ །
སྤྱིའི་ཚོད་སྙོམ,བྱ་དངོས་རྣམས་ཀྱི་འཕེལ་རྒྱས་དང་འགྱུར་ལྡོག་ལ་ཁྱོན་ཡོངས་ནས་ཚོད་འཛིན་དང་སྙོམ་སྒྲིག་བྱེད་པའོ། །
སྤྱིའི་སྤྱི་གཉེར་ཁང༌,ཁོངས་སུ་གཏོགས་པའི་ཡན་ལག་སྤྱི་གཉེར་དུ་མ་ཡོད་པའི་རང་དབང་པའི་ཁྲིམས་མིའི་ཐོབ་ཐང་ཅན་གྱི་ཁེ་ལས་ཆེན་པོའོ། །
སྤྱིའུ་ཚུགས,མགོ་བོ་ས་ལ་བཙུགས་ཤིང་རྐང་གཉིས་གནམ་ལ་བརྐྱངས་ནས་ལུས་པོ་མགོ་མཇུག་ལྡོག་སྟེ་ལངས་སྟངས་ཤིག་གོ །
སྤྱིར་བཏང་སློབ་གསོ,སློབ་ཆུང་དང་སློབ་འབྲིང་དུ་ལག་བསྟར་བྱེད་པའི་སྤྱིར་བཏང་གི་ཚན་རྩལ་དང་རིག་གནས་ཀྱི་སློབ་གསོའོ། །
སྤྱོད་ལམ་ཚན་རིག,མིའི་རིགས་ཀྱི་སྤྱོད་ལམ་ཆོས་ཉིད་ལ་ཞིབ་འཇུག་བྱེད་པའི་སྣ་འཛོམ་ཚན་རིག་ཅིག་སྟེ། དེའི་ནང་དུ་སེམས་ཁམས་རིག་པ་དང་སྤྱི་ཚོགས་རིག་པ་དང་མིའི་རིགས་རིག་པ་དང་དོ་དམ་རིག་པ་སོགས་མདོར་ན་སྤྱོད་ལམ་དང་འབྲེལ་ཚད་འདུའོ། །
སྤྱོད་ལམ,སེམས་ཀྱིས་ཀུན་ནས་བསླངས་པའི་ལུས་ངག་གི་བྱ་སྤྱོད་དོ། །
སྤྱོད་ལམ,འགྲོ་ཞིང་བསྐྱོད་པའམ་ལུས་ཀྱི་སྤྱོད་ལམ་མོ། །
སྤྱོད་ལམ,སེམས་ཀྱིས་ཀུན་ནས་བསླངས་པའི་ལུས་ངག་གི་བྱ་སྤྱོད་དོ། །
སྤྱོད་ལམ,གང་ཟག་གི་སྤྱོད་ལམ་མོ། །
སྤྱོད་ལམ,འགྲོ་ཞིང་བསྐྱོད་པའམ་ལུས་ཀྱི་སྤྱོད་ལམ་མོ། །
སྤྲ་གདན་གསེར་ཁབ,གསེར་ཁབ་ཀྱི་ཡུ་བའི་སྟེང་དུ་སྤྲ་བ་སྦྱར་པ་ལ་མེ་སྦར་ནས་དྲོས་སུ་བཅུག་སྟེ་ནད་བཅོས་བྱེད་ཐབས་ཤིག་གོ །
སྤྲ་དྲིལ,མེ་བཙའ་ལ་བཀོལ་རྒྱུའི་སྤྲ་བ་དྲིལ་མའོ། །
སྤྲ་ནག,གཟུགས་དབྱིབས་མི་དང་འདྲ་ལ་ལུས་སྟེང་ཡོངས་སུ་སྤུ་ནག་པོས་ཁེབས་ཤིང་གདོང་ཁམ་ནག་ལ་སྤུ་མེད་པ། ཡ་ཐོད་འབུར་དུ་ཐོན་ཞིང༌། ནགས་ཚལ་སྟུག་པོར་ཁྱུ་སྡོད་བྱས་ཏེ་ཟས་སུ་ཅི་ཡང་ཟ་བའི་འོ་འཐུང་སྲོག་ཆགས་ཤིག་གོ །
སྤྲ་ནར་མེ་བཙའ,སྤྲ་བ་ནར་མོར་བྱས་པའི་མེ་བཙའ་འོ། །
སྤྲ,འོ་འཐུང་སྲོག་ཆགས་ཀྱི་རིགས་ཏེ། སྤྲེའུ་ལས་ཆེ་བ། མགོ་བོ་མདུང་ཞིང་མིག་དང་རྣ་བ་ཆུང་ལ་སྣ་ལེབ་པ། མཚུལ་བ་རྒྱས་པ། དཔུང་པ་རིང་ལ་ལུས་ཡོངས་སྤུ་ཁམ་དམར་གྱིས་ཁེབས་པ། རི་སྐྱེས་ཤིང་འབྲས་སོགས་ཟས་སུ་སྤྱོད་པ་ཞིག་གོ །
སྤྲང་འཁྱམ,འཐམ་འཐོམ་གྱི་ངང་དུ་འཚོ་བའམ་ཚུལ་མིན་དུ་འཚོ་བ་སྐྱེལ་བའོ། །
སྤྲད་ཁུངས,རྩིས་འཕྲུལ་གྱི་གཙོ་གདན་ཐོག་ཏུ་་ཡོད་པའི་སྤྲད་བྱང་སྤྲད་སའི་ཡུལ་དང་དེ་མ་ལག་གི་སྤྱི་སྐུད་དང་འབྲེལ་བར་བྱེད་པའི་སྤྲད་ཁུངས་ཏེ། མིང་གཞན་རྒྱ་བསྐྱེད་སྤྲད་ཁུངས་ཞེས་ཀྱང་བྱ་ལ། རྩིས་འཕྲུལ་གྱི་སྟེང་དུ་ཐུན་མིན་ཁྱད་ཆོས་དང་བྱེད་ནུས་གཞན་དག་སྣོན་པ་ལ་ཉེ་བར་མཁོ་བའི་སྤྱི་སྐུད་ཀྱི་གཏན་ཁེལ་མཐུད་ཁུངས་ཤིག་གོ །
སྤྲད་བྱང༌,རྩིས་འཕྲུལ་གྱི་སྟེང་དུ་ཐུན་མིན་ཁྱད་ཆོས་དང་བྱེད་ནུས་གཞན་དག་སྣོན་པ་ལ་ཉེ་བར་མཁོ་བའི་སྤྲད་བྱང་སྟེ། ཀུན་སྐུད་སྤྲད་བྱང་ལྟ་བུའོ། །
སྤྲི་གོར་དྲིལ་མ,དྲིལ་ཏེ་བཟོས་པའི་སྤྲི་གོར་རོ། །
སྤྲི་གོར་དྲིལ་མ,བྱ་སྒོང་དང་འོ་མ་དང་གྲོ་ཕྱེ་རྣམས་གཅིག་ཏུ་བསྲེས་ནས་དྲིལ་བའི་ཁྱེའུ་ཟས་ཀྱི་བྱེ་བྲག་ཅིག་གོ །
སྤྲི་གོར། སྒོང་སོབ,བྱ་སྒོང་དང་གྲོ་ཕྱེ་ལ་མངར་ཆ་དང་སྣུམ་བསྲེས་ཏེ་སོབ་པོར་བསྲེགས་པའི་ནུབ་ལུགས་ཀྱི་ཟས་རིགས་ཤིག་གོ །
སྤྲི་དཀར,༡ འདབ་ཆགས་ཀྱི་སྒོ་ངའི་སྤྲི་སེར་གྱི་མཐའ་འཁོར་དུ་ཆགས་པའི་དྭངས་གསལ་འབྱར་བག་ཅན་གྱི་སྒོང་སྤྲི་དཀར་པོ་དང། ༢ སྲོག་ཆགས་དང་རྩི་ཤིང་གི་ཁམས་ལ་ཁྱབ་པའི་ཚེ་སྲོག་གི་རྩ་བ་དང་གསོན་ཤུགས་རྒྱས་བྱེད་ཀྱི་སྐྱེ་བཅས་འདྲེས་སྦྱོར་དངོས་རྫས་ཤིག་གོ །
སྤྲི་དཀར་རྫས,སྐྱེ་དངོས་རྣམས་ཀྱི་ལུས་ཀྱི་གྲུབ་ཆ་གཙོ་བོ་ཞིག་སྟེ། ཨེམ་གཞི་སྐྱུར་སྣ་ཚོགས་ལས་གྲུབ་པའི་ལྕགས་ཐག་གི་རྣམ་པ་ཅན་ཚད་མཐོ་བའི་ཆ་རྡུལ་གྱི་སྐྱེ་བཅས་འདྲེས་རྫས་ཤིག་གོ །
སྤྲི་དཀར་སླ་བ,སྒོ་ང་དང་འོ་མ་དང་སྲན་མ་དང་ཁྲག་བཅས་ཀྱི་ནང་དུ་ཡོད་པའི་སྤྲི་དཀར་གྱི་རིགས་སླ་མོ་ཞིག་གོ །
སྤྲིན་གསོམ། གསོམ་རིང༌,ཤིང་ཆེན་གྱི་རིགས། སྡོང་པོ་དྲང་ལ་རིང་བ། སྡོང་ཤུན་སྐྱ་སྨུག ལོ་མ་ཁབ་དབྱིབས། འབྲས་བུ་ཟླུམ་པོའམ་འཇོང་རིང་ཁ་དོག་སྨུག་པོ་དང་ལྡན་པ། ཤིང་རྒྱུ་སྲ་མཁྲེགས་བཟོ་བསྐྲུན་རྒྱུ་ཆ་སོགས་སུ་བཀོལ་བ་ཞིག་གོ །
སྤྲིན་ནག,ཆར་སྤྲིན་ནམ་ཁ་དོག་ནག་པོ་ཅན་གྱི་སྤྲིན་ནོ། །
སྤྲེའུ,འོ་འཐུང་སྲོག་ཆགས། ཕྱི་དབྱིབས་མི་དང་ཅུང་ཟད་འདྲ་ཞིང་ལུས་ལ་སྤུས་ཁེངས་པ། སྤུ་མདོག་ཁམ་པའམ་ཐལ་མདོག རྩལ་བདེ་ཞིང་ཤིང་འབྲས་དང་སྔོ་ཚལ་བྱ་སྒོང་འབུ་སྲིན་སོགས་ཁ་ཟས་སུ་བྱེད་པ་ཞིག་གོ །
སྤྲེའུ་གང་ག,འོ་འཐུང་སྲོག་ཆགས་སྤྲེལ་གྱི་རིགས་ཏེ། སྤུ་མདོག་ཁམ་སེར་བཀྲག་མདངས་ཅན། གདོང་དང་འཕོངས་ཚོས་སུ་སྤུ་མེད་ཅིང་དམར་པོར་མངོན་པ། འགྲམ་པ་གཉིས་ལ་ཟས་གསོག་འཇོག་གི་སྣོད་དང་ལྡན་པ་ལ་མཇུག་མ་ཐུང་བ་ཞིག་གོ །
སྤྲེལ་ཁམ,ནང་ལྗང་ལ་ཤུན་པགས་ཀྱི་ངོས་སུ་སྤུ་ཐུང་ངུ་སྐྱེས་པ་ཁ་དོག་སྤྲེའུ་གང་གའི་སྤུ་མདོག་བཞིན་ཁམ་སེར་ཅན་གྱི་ཁམ་བུ་ཞིག་གོ །
སྤྲོ་ཁང༌། གཞིས་བྲང༌,གྲོང་ཁྱེར་ཀྱི་འདབས་ཁུལ་ལམ་དབེན་ཞིང་མཛེས་པའི་ལྗོངས་ཁུལ་དུ་བསྐྲུན་པའི་སྐྱེད་ཚལ་གྱི་རྣམ་པ་ཅན་གྱི་སྡོད་ཁང་ངོ༌། །
སྤྲོ་གར་གློག་བརྙན,སྤྲོ་གར་ནང་དོན་དུ་བྱས་པའི་གློག་བརྙན་ནོ། །
སྤྲོ་གར,རབ་བཏགས་ཀྱི་ལམ་ནས་བརྗོད་དེ་ལྟད་མོ་པ་རྣམས་ལ་དགོད་སློང་བའི་ཟློས་གར་ཞིག་གོ །
སྤྲོ་གསེང་གྲོང༌,མཛེས་ལྗོངས་སོགས་སུ་བསྐྲུན་པའི་མི་རྣམས་གུང་གསེང་སྐབས་གནས་སྐོར་ཞག་སྡོད་བྱེད་པའི་གནས་སོ། །
སྤྲོ་འཇོམས,དགའ་སྤྲོའི་སྐབས་སུ་སེམས་མི་སྐྱིད་པའི་གནས་ཚུལ་དང་ཕྲད་པས་སྤྲོ་སེམས་བཅོམ་ནས་མེད་པར་བྱེད་པའོ། །
སྤྲོ་སྐོར,ཕྱི་རོལ་གྱི་གྲོང་ཁྱེར་དང་བཟོ་བསྐྲུན་དང་མཛེས་ལྗོངས་སོགས་སུ་སྤྲོ་འཆམ་ལྟ་སྐོར་བྱེད་པའོ། །
སྤྲོ་སྣང༌,སྣང་བ་སྐྱིད་པོ་སྟེ། མ་འོངས་མདུན་ལམ་མམ་དངོས་པོའི་འཕེལ་རྒྱས་སོགས་ལ་སྤྲོ་སྣང་ངམ་བརྩོན་ཞིང་དགའ་བའི་སེམས་ཁམས་སོ། །
སྤྲོ་སྣང་རིང་ལུགས,མ་འོངས་མདུན་ལམ་མམ་དངོས་པོའི་འཕེལ་རྒྱས་སོགས་ལ་སྤྲོ་སྣང་ངམ་བརྩོན་ཞིང་དགའ་བའི་སེམས་པ་ཅན་གྱི་རིགས་སོ། །
སྤྲོད་འགྱངས,གླ་ཕོགས་དང་བུ་ལོན་སོགས་དུས་ཚོད་ཡུན་རིང་འགྱངས་ཏེ་མི་སྤྲོད་པའོ། །
སྤྲོས་ཤག,མགྲོན་བྲང་དང་ཇ་ཁང་སོགས་ཀྱི་ནང་གི་སྤུས་ལེགས་ཤིང་བག་ཡངས་པའི་བཅད་ཤག་ཅིག་གོ །
སྦ་ཁྲིའུ,སྦ་སྨྱུག་ལས་བྱས་པའི་འདུག་སའི་ཁྲིའུ་ཞིག་གོ །
སྦ་བ,ཡིབ་ནས་གཞན་ལ་མི་མངོན་པར་བྱ་བའོ། །
སྦ་རིགས་རྩི་ཤིང༌,སྡོང་པོ་དང་ལྡེབས་ངོས་སོགས་ལ་འཁྲིལ་ཏེ་སྐྱེ་བའི་སྦའམ་འཁྲི་ཤིང་རིགས་ཀྱི་སྤྱིའི་མིང་ཏེ། སྤྱིར་བཏང་རྒུན་འབྲུམ་སོགས་ཤིང་ཕྲན་གྱི་རིགས་ཡིན་ལ་སྔོ་ལྡུམ་དང་རྩྭའི་རིགས་ཀྱང་ཡོད་དོ། །
སྦག་ཆེན,རྩེད་ཆས་ཀྱི་ཤོ་ཞིག་གོ །
སྦང་ཁུ། བསྒྲུང་རྫས,ཆུ་ནང་དུ་སྦང་བའམ་བསྒྲུང་བར་བྱ་བའི་སྨན་རྫས་དང་བཏུང་རྫས་ཕྱེ་མའི་རིགས་སོ། །
སྦང་མ། སྙིགས་མ,ཆང་གི་སྦང་མ་དང་སྲན་སྙིགས་ལྟ་བུའི་བཟའ་བཏུང་གི་སྙིགས་རོའོ། །
སྦལ་དུག,སྦལ་ནག་གི་པགས་རིམ་ལས་ཐོན་པའི་དུག་གཤེར་འོ་མ་དང་འདྲ་བ་སྨན་དུ་བྱ་བ་ཞིག་གོ །
སྦལ་ནག། ལྷོག་སྦལ,སྐམ་གཤེར་གཉིས་གནས་ཀྱི་སྲོག་ཆགས་ལུས་སྟེང་འབྲུམ་འབུར་གྱིས་ཁེངས་ཤིང་སྒལ་བ་རག་ནག་ཅན་ནང་གི་དུག་རྨེན་ལས་དུག་ཁུ་སྐྱེད་ནུས་ཤིང༌། འབུ་སྦྲང་སོགས་སྲོག་ཆགས་ཆུང་བ་ཟས་སུ་བྱེད་པའི་སྦལ་བའི་རིགས་ཤིག་གོ །
སྦལ་རྐྱལ,ཆུ་ནང་དུ་རྐྱལ་སྟངས་ཀྱི་རྣམ་གྲངས་ཤིག་སྟེ། རྐང་ལག་གི་རྐྱོང་སྐུམ་སྦལ་བ་ཆུ་ནང་དུ་འགྲོ་བའི་ཚུལ་དང་འདྲ་བ་ཞིག་གོ །
སྦལ་རྒྱབ,མཚོར་གནས་སྲོག་ཆགས་ཤིག་སྟེ། ཉ་དང་མཚོ་རྩྭ་སོགས་ཟས་སུ་བྱེད་པའི་དབྱིབས་རུས་སྦལ་དང་འདྲ་བ་རྒྱབ་སྐོགས་སྲ་ཞིང་སེར་སྨུག་ཐིག་ལེ་ཡོད་ཅིང་རྩུབ་རེག་ཅུང་ཆེ་བ་ཅན་ཞིག་ཡིན་ལ། དེའི་སྐོགས་སྒྱུ་རྩལ་བརྐོ་བཟོའི་རྒྱུ་ཆར་བྱེད་དོ། །
སྦས་ཐབས་གནམ་གྲུ,རེག་བརྡ་དང་དམར་ཕྱིའི་འོད་དང་འཚོལ་ཞིབ་མ་ལག་སོགས་ཀྱིས་མཐོང་དཀའ་བའི་སྦས་ཐབས་ཀྱི་གནམ་གྲུ་ཞིག་གོ །
སྦས་ཐབས་མིག་ཤེལ། སྦས་ཤེལ,མིག་འབྲས་ལ་སྦྱར་ནས་ཕྱིར་མི་མངོན་པའི་མིག་ཤེལ་ཞིག་གོ །
སྦས་ཟྭ,སྒོ་ཤིང་གི་ནང་དུ་མི་མངོན་པར་སྤྲད་པའི་ཟྭའོ། །
སྦས་ཡུར,ས་འོག་ཏུ་སྦས་ནས་ཕྱིར་མི་མངོན་པར་བྱས་པའི་ཡུར་བའོ། །
སྦས་ཤག,རྒྱུད་ཆགས་སུ་གནས་པའི་ཁང་མིག་འགའ་ཞིག་གི་ནང་ནས་ཐད་ཀར་ཕྱི་རོལ་ཏུ་འགྲོ་མི་ཐུབ་པའི་ཁང་པའམ་མི་མངོན་པའི་ཤག་སྦུག་མ་སྟེ། ཕལ་ཆེར་གྱིས་ཉལ་ཤག་གམ་མཛོད་ཤག་ཏུ་བྱེད་དོ། །
སྦས་སྐུད,ཁང་པའི་གྱང་ངམ་རྩིགས་པ་སོགས་ཀྱི་ནང་དུ་སྦས་ཏེ་ཕྱིར་མི་མངོན་པར་བྱས་པའི་གློག་སྐུད་དོ། །
སྦས་སྦུག,ས་འོག་ཏུ་སྦས་ཐབས་སུ་སྤྲད་པའི་སྦུ་གུའོ། །
སྦུ་གུ,ཕྲ་ལ་རིང་ཞིང་ནང་སྟོང་ཅན་གྱི་དངོས་པོའོ། །
སྦུག་ཆུ། ཁྲིད་ཆུ,༡ ཆུའི་འབྱུང་ཁུངས་ནས་བླངས་པའི་ཆུ་རྣམས་གཙང་འཚག་དང་དུག་སེལ་བྱས་རྗེས་སྦུ་གུའི་ནང་དུ་གནོན་ཤུགས་ཀྱིས་ཕུལ་ཏེ་ཁྱིམ་སོ་སོར་སྐྱེལ་བའི་བསྒྲིག་ཆས་ཤིག་དང༌། ༢ དེ་ལས་བབས་པའི་ཆུའོ། །
སྦུག་བསྐྱེད་ཕྲུ་གུ,ཕོ་མོ་གཉིས་ཀྱི་ཁམས་དཀར་དམར་བླངས་ནས་ཤེལ་སྦུག་ཏུ་བཅུག་སྟེ་དུས་ཡུན་གང་འཚམ་ཞིག་ལ་བཞག་རྗེས་སླར་ཡང་མའི་མངལ་ལ་སྦྲུམ་བཅུག་ནས་སྐྱེད་དུ་བསྲིངས་པའི་ཕྲུ་གུའོ། །
སྦུག་ཚལ,སྡོང་བུ་ཁོང་སྟོང་དང་ལོ་མ་སྙིང་དབྱིབས་རིང་པོ་ཅན་གྱི་ཚལ་རིགས་ཤིག་གོ །
སྦུག་རོལ,གླིང་བུ་དང་རྒྱ་གླིང་ལྟ་བུ་སྨྱུག་མ་དང་ཟངས་སྦུག་སོགས་ལས་གྲུབ་པའི་སྦུབས་ལྡན་རོལ་ཆས་ཀྱི་རིགས་སོ། །
སྦུག་ལམ་མ་ལག,ཐོག་ཁང་གི་ཆུ་དྲོད་རླངས་སྣུམ་སོགས་འདྲེན་བྱེད་ཀྱི་སྦུ་གུ་མ་ལག་དང་བཅས་པའོ། །
སྦུག་སྐམ,ལྕགས་སྦུག་གཅུ་བྱེད་ཀྱི་ཆེད་སྤྱོད་སྐམ་པ་སོ་ཅན་ཞིག་གོ །
སྦུད་མཆུ,ཆུ་སྦུད་གཏོར་བྱེད་ཆས་ཀྱི་མཆུའོ། །
སྦུད་མདོང༌,ལྕགས་རྟ་སོགས་ཀྱི་འཕང་ལོའི་ནང་རྐྱལ་དབུགས་ཀྱིས་འགེངས་བྱེད་ཀྱི་ཡོ་བྱད་སྦུ་གུའི་རྣམ་པ་ཅན་ཞིག་གོ །
སྦུད་འགྲེམ,སྦུད་ཤུགས་ལ་བརྟེན་ནས་ཞིང་ནང་དུ་ཆུ་གཏོར་ཞིང་འགྲེམ་པར་བྱེད་པའོ། །
སྦུད་སྦུག,ལྕགས་སོགས་ལ་ཚ་ལ་རྒྱག་སྐབས་སུ་བཀོལ་བར་བྱ་བའི་ཚགས་སྡོམ་བྱས་པའི་དབྱང་རླུང་དང་འབར་དུ་རུང་བའི་རྫས་ཀྱིས་རྒྱུ་ཆ་བྱས་ནས་མེ་ལྕེ་སྦུད་པར་བྱེད་པའི་སྦུ་གུ་ཞིག་གོ །
སྦུད་སྦུག,གཤེར་ཁུ་དང་རླངས་པ་སོགས་འགྲེམ་བྱེད་ཀྱི་སྦུ་གུ་ཞིག་གོ །
སྦུབས་མཆོང༌,མཐོ་གདང་ལས་ཁ་སྦུབས་སུ་མཆོང་བའི་ལུས་རྩལ་གྱི་བྱེ་བྲག་ཅིག་གོ །
སྦུར་སྐོགས,རུས་སྦལ་དང་འབུ་སོགས་ཀྱི་ལུས་ལ་སྲུང་བ་བྱེད་པའི་ཕྱི་སྐོགས་སྲ་མོ་ཞིག་གོ །
སྦེ་ག། འཇུ་རེས། གཡུག་རེས,ཕྱོགས་གཉིས་ཀའི་ལག་པས་ཕན་ཚུན་གྱི་ལུས་ལ་འཇུ་ཞིང་ཕར་གཡུག་ཚུར་གཡུག་བྱས་ནས་ངེས་གཏན་གྱི་དུས་ཚོད་ནང་དུ་སུ་འགྱེལ་གྱིས་རྒྱལ་ཕམ་འབྱེད་པའི་ལུས་རྩལ་རྣམ་གྲངས་ཤིག་གོ །
སྦོ་དཀར་བྱེ་རིལ། ཀར་ཤུན་བ་དམ,བ་དམ་གྱི་འབྲུ་བརྔོས་པ་ལ་ཀ་ར་དཀར་པོའི་ཤུན་ལྤགས་ཅན་གྱི་བྱེ་རིལ་ཞིག་གོ །
སྦོམ་ཕྲ,སྦོམ་པོ་དང་ཕྲ་མོའི་བསྡུས་མིང་ངོ༌། །
སྦོར་དཔུང༌,འཕྲུལ་རྟ་སོགས་ཀྱི་ཤེད་འཕྲུལ་ལ་མེ་སྦོར་བྱེད་ཀྱི་དཔུང་བ་སྟེ་རྐང་པའི་གནན་བྱ་ཞིག་གོ །
སྦོར་བྱེད་གཏོང་འཛིན,ཤེད་འཕྲུལ་ལ་མེ་སྦོར་བྱེད་ཀྱི་གཏོང་འཛིན་ནམ་གློག་སྒོའོ། །
སྦོས་ཤིང༌,ཤོན་ལྷུང་ལྗོན་པའི་རིགས་ཤིག་སྟེ། ལོ་མ་སྒོང་དབྱིབས་རྩེ་མོ་རྣོན་པོ་ཅན། འབྲས་བུ་འཇོང་མོ་ཐོགས་པ་ཞིག་གོ །
སྦྱག་མ། ལྕགས་ཁེམ,ས་རྐོ་ཞིང་འཆུ་བའམ་རྩྭ་ལྡུམ་སོགས་གཞར་བྱེད་ཀྱི་ཁེམ་ཞིག་གོ།
སྦྱང་དེབ,སློབ་སྦྱོང་གི་འབྲས་བུ་སྲ་བརྟན་ཡོང་ཆེད་བསྐྱར་སྦྱོང་བྱ་སའི་དེབ་བོ། །
སྦྱང་ཚན་ཕྱོགས་བསྡུས,བསྐྱར་སྦྱང་བྱ་གཞི་རྣམས་ཕྱོགས་གཅིག་ཏུ་བསྡུས་པའོ། །
སྦྱངས་ཐོབ,༡ རིག་གཞུང་གི་ཡོན་ཚད་དང་སྒྱུ་རྩལ་སོགས་ཀྱི་ཡོན་ཚད་ངེས་ཅན་ཞིག་ཏུ་སླེབས་པ་དང༌། ༢ དེ་དག་སྦྱངས་པ་ལས་ཐོབ་པའི་གཞན་ལ་འཛིན་པའི་ཡང་དག་པའི་ལྟ་སྟངས་སོ། །
སྦྱངས་ཚད,སྦྱངས་པའི་ཡོན་ཏན་ཇི་ཙམ་དུ་སླེབས་པའི་ཚད་དོ། །
སྦྱངས་འབྲས་རེའུ་མིག,ལས་ཀ་དང་སློབ་སྦྱོང་གི་གྲུབ་འབྲས་སྐར་ཆར་ཕབ་པའི་རེའུ་མིག་གོ །
སྦྱངས་རབས,སྔོན་ཆད་སློབ་གྲྭ་གང་དག་ནས་སློབ་གཉེར་བྱེད་མྱོང་བའི་བརྒྱུད་རིམ་དང་གཙོ་ཆེ་བ་ནི་མཇུག་མཐར་སློབ་གྲྭ་གང་ཞིག་ནས་སློབ་མཐར་ཕྱིན་པའི་གནས་ཚུལ་ལོ། །
སྦྱར་བ,ཤིང་ཆེན་གྱི་རིགས། ལོ་མ་སྒོང་དབྱིབས། མེ་ཏོག་འབྲུ་ཡི་སྙེ་མ་དང་འདྲ་བ། འབྲས་བུ་སྤུ་ཆུང་དཀར་པོའི་རྣམ་པ་ཅན་ཆགས་པ་ཞིག་གོ །
སྦྱར་བྱུང་སྐད་གདངས། སྦྱར་སྐད,གློག་རྡུལ་རྩིས་འཕྲུལ་སོགས་བསྒྲིག་ཆས་ལ་བརྟེན་ནས་མིའི་སྐད་ཀྱི་ལད་མོ་བྱས་ནས་གོ་བརྡ་སྤྲོད་པ་ཞིག་སྟེ། མི་སྐད་སྒྲོག་པའི་རྩེད་ཆས་དང༌། དྲི་བ་ལ་ལན་འདེབས་པའི་འཕྲུལ་མིའི་གཏམ་དང༌། ཁ་པར་ཨང་གྲངས་དྲིས་པའི་ལན་ལྟ་བུའོ། །
སྦྱར་འཛར,དྲྭ་ཐོག་གླེང་མོལ་སྐབས་སུ་སྦྱར་བའི་ཡིག་འཛར་ཆུང་བའོ། །
སྦྱར་ཡིག། མཚོན་ཚིག,མི་མང་འདུ་འཛོམ་བྱེད་སར་སྦྱར་པའི་དྲིལ་བསྒྲག་དང་སྐུལ་སློང་གི་ནུས་པ་ལྡན་པའི་ཚིག་ཉུང་དོན་འདུས་ཀྱི་འབོད་ཚིག་གོ །
སྦྱར་ལྷན,གོན་པའི་བུག་རལ་ལ་ཐད་ཀར་སྦྱོར་ཆོག་པའི་རི་མོ་སྣ་ཚོགས་ཅན་གྱི་རས་ལྷན་ཞིག་གོ །
སྦྱར་སྒྲོམ,གྱང་ངོས་སུ་སྦྱར་བའི་སྒྲོམ་མོ། །
སྦྱར་སྨན,གཟེར་མིག་ཏུ་ཐད་ཀར་སྦྱར་ཆོག་པའི་རྩི་མར་དང་སྨན་གྱི་ལྡེ་གུ་བྱུགས་པའི་ཕྱི་བཀོལ་སྨན་ཞིག་གོ །
སྦྱོང་ཁྲིད་པ,ནུས་རྩལ་གང་རུང་གཞན་ལ་བསླབས་ཏེ་སྦྱོང་བརྡར་གྱི་སྒོ་ནས་ངེས་སུ་འཇུག་མཁན་གྱི་མིའོ། །
སྦྱོར་འཁྲབ,དངོས་གཞིའི་འགྲན་བསྡུར་མ་བྱས་གོང་ཚོད་ལྟའི་ཚུལ་དུ་བྱས་པའི་སྦྱོར་བའི་འཁྲབ་སྟོན་ནོ། །
སྦྱོར་རྒྱུག,མཐོ་མཆོང་དང་རྒྱང་མཆོང་དང་འཕེན་མདུང་སོགས་ཀྱི་སྐབས་སུ་ལུས་རྩལ་འགྲན་སྡུར་གྱི་སྦྱོར་བ་སྟེ་དངོས་གཞིར་མ་བབས་པའི་སྔོན་དུ་ཅུང་ཙམ་རྒྱུག་པའོ། །
སྦྱོར་རྒྱུག་ལམ,རྒྱང་མཆོང་སོགས་ཀྱི་སྐབས་སུ་གྲ་སྒྲིག་གི་ཚུལ་དུ་རྒྱུག་སའི་ལམ་མོ། །
སྦྱོར་རྒྱུགས,དངོས་གཞིའི་རྒྱུགས་མ་སྤྲད་གོང་ཚོད་ལྟའི་ཚུལ་དུ་ལེན་པའི་རྒྱུགས་ཤིག་སྟེ། རྒྱུགས་དེ་འཕྲོད་ན་གཟོད་དངོས་གཞིའི་རྒྱུགས་སུ་ཞུགས་པའི་སྐལ་བ་ཐོབ་པའོ། །
སྦྱོར་སྡེབ,༡ སྨན་ཐོ་ལྟར་སྨན་སྡེབ་སྦྱོར་བྱེད་པ་དང༌། ༢ དངོས་རྫས་དུ་མ་མཉམ་དུ་སྦྱོར་ཞིང་སྡེབ་པའི་ཐབས་སོ། །
སྦྲག་ཁྲོམ,སྦྲག་རྟགས་ཉོ་ཚོང་བྱ་སའི་ཁྲོམ་རའོ། །
སྦྲག་གསོག་དེབ,སྦྲག་འཛིན་གསོག་ཉར་བྱ་སའི་ཆེད་བཟོས་དེབ་བོ། །
སྦྲག་གྲོན,གློག་འཕྲིན་དང་སྦྲག་སྲིད་སོགས་ཀྱི་འགྲོ་གྲོན་ནོ།
སྦྲག་ཉོ,སྦྲག་སྲིད་བརྒྱུད་ནས་ཚོང་རྫས་ཉོ་སྒྲུབ་བྱེད་པའོ། །
སྦྲག་པ། ཡིག་སྐྱེལ་པ,སྦྲག་ཁང་ནང་གི་འཕྲིན་ཡིག་དང་དངོས་རྫས་དང་གློག་ཡིག་སྐྱེལ་ལེན་གྱི་འགན་འཁུར་མཁན་ནོ། །
སྦྲག་བསྐུར,སྦྲག་ཐོག་ནས་དངོས་པོ་བསྐུར་བའོ། །
སྦྲག་འཁོར,སྦྲག་སྲིད་ཀྱི་ཡིག་དངོས་སྐྱེལ་འདྲེན་བྱེད་པའི་ཆེད་སྤྱོད་རླངས་འཁོར་རོ། །
སྦྲག་འཛིན་གསོག་ཉར། སྦྲག་གསོག,སྦྲག་འཛིན་གསོག་ཉར་བྱེད་པའོ། །
སྦྲག་རྟགས་དེབ,སྦྲག་རྟགས་ཉར་ཚགས་བྱེད་སའི་དེབ་པོ། །
སྦྲག་རྟགས,སྦྲག་ཁང་གིས་ཚོང་གཉེར་བྱས་པའི་སྦྲག་དངོས་ཐོག་སྦྱར་རྒྱུའི་འཛིན་ཡིག་ཅིག་སྟེ། སྦྲག་གླ་སྤྲད་ཟིན་པ་མཚོན་ནོ། །
སྦྲག་རྫས,སྦྲག་ཁང་གིས་ཚོང་གཉེར་བྱས་པའི་སྦྲག་རྟགས་དང་མངོན་འཕྲིན་བྱང་བུ་སོགས་ཀྱི་སྤྱི་མིང་ངོ༌། །
སྦྲག་ལྟཻབས,སྦྲག་རྫས་ཀྱི་རིགས་ཤིག་ཏེ། མངོན་འཕྲིན་བྱང་བུ་ལས་ཅུང་ཆེ་ཞིང་ནང་དུ་སྦྲག་རྟགས་དང་པར་རིས་དང་གསལ་བཤད་ཀྱི་ཡི་གེ་ཡོད་པ་ཞིག་གོ །
སྦྲག་སྒམ,འཕྲིན་ཡིག་གཞུག་སའི་སྒམ་མོ། །
སྦྲག་སྤྱིལ,སྦྲག་ཁང་གིས་ཁྲོམ་སོགས་སུ་བཙུགས་པའི་སྦྲག་བསྐུར་ལས་སྒོ་བསྒྲུབ་པའི་ཁང་བུའོ། །
སྦྲག་སྲིད་ཁང༌,སྦྲག་སྲིད་དང་གློག་འཕྲིན་གྱི་ལས་སྒོ་གཉེར་བའི་ལས་ཁུངས་སོ། །
སྦྲག་སྲིད་དངུལ་བསྐུར,སྦྲག་སྲིད་ལས་ཁུངས་བརྒྱུད་ནས་དངུལ་བསྐུར་བའོ། །
སྦྲག་སྲིད་ཨང་གྲངས,སྦྲག་སྲིད་ལས་ཁུངས་ཀྱིས་ཡི་གེ་དང་དངོས་རྫས་རྣམས་མྱུར་དུ་རིགས་དགར་དང་སྐྱེལ་བདེ་བའི་སླད་དུ་ས་གནས་ཀྱི་ཁྱད་པར་ལ་གཞིགས་ནས་དབྱེ་བ་ཕྱེས་ནས་བསྒྲིགས་པའི་ཨང་རིམ་ཞིག་གོ །
སྦྲག་སྲིད,འཕྲིན་ཡིག་དང་དངོས་རྫས་དང་དངུལ་བསྐུར་བ་དང་དུས་དེབ་དང་གསར་ཤོག་འགྲེམ་པ་སོགས་བྱ་བ་ཆེད་གཉེར་བྱེད་མཁན་གྱི་སྡེ་ཁག་ཅིག་གོ །
སྦྲག་ཨང༌,སྦྲག་སྲིད་ཨང་གྲངས་ཀྱི་ཚིག་སྡུད་དོ། །
སྦྲགས་གཏོང༌,རྒྱང་སྒྲོག་དང་བརྙན་འཕྲིན་གྱི་ནང་དུ་དུས་ཚོད་དང་ལེ་ཚན་གཏན་འཇགས་ཀྱི་ནང་ཡང་ཡང་གཏོང་བའི་འགྲེམ་བརྡ་སོགས་སོ། །
སྦྲགས་འདེབས,ས་ཞིང་བེད་སྤྱོད་གང་ལེགས་བྱས་ཏེ་འབྲུ་རིགས་ཐོན་ཚད་ཇེ་མཐོར་གཏོང་ཆེད། ལོ་ཐོག་སྣ་གཅིག་མ་བསྡུས་གོང་ལོ་ཐོག་གཞན་ཞིག་སྤེལ་མར་འདེབས་པའོ། །
སྦྲིད་སྨན། བཟི་སྨན,གཤག་བཅོས་ཀྱི་སྐབས་སོགས་སུ་ཉེ་བར་མཁོ་བའི་སྦྲིད་པའམ་བཟི་བའི་ནུས་པ་ལྡན་པའི་སྨན་རྫས་སོ། །
སྦྲུམ་པ,སྲོག་ཆགས་རིགས་ཀྱི་མངལ་དུ་ཕྲུ་གུ་ཆགས་པའོ། །
སྦྲུམ་མ,མངལ་ཆགས་པའི་བུད་མེད་དོ། །
སྦྲུམ་འགོག་བཏུང་སྨན,ཁོང་དུ་བསྟེན་པར་བྱ་བའི་སྦྲུམ་འགོག་གི་སྨན་རིགས་སོ། །
སྦྲུམ་འགོག་འགྱིག་ཤུབས། འགྱིག་སྒྲེའུ,སྦྲུམ་འགོག་ཆེད་དུ་ཕོའི་མཚན་མ་ལ་བསྐོན་བྱའི་འགྱིག་ཤུབས་ཤིག་གོ །
སྦྲུལ་ཀུབ,དབྱིབས་སྦྲུལ་དང་འདྲ་ཞིང་མདོག་དཀར་སྐྱ་ཅན་གྱི་ཀུ་བའི་རིགས་ཤིག་གོ །
སྦྲུལ་ཆེན,སྦྲུལ་གྱི་རིགས་ལས་ཆེ་ཤོས་རིང་ཚད་སྨི་དྲུག་བདུན་དུ་ལོངས་པ་རྒྱབ་སྨུག་ནག་ལྟོ་དཀར་བ་མགོ་བོའི་ཆ་རིང་ཞིང་ཁ་ཆེ་ལ་ལྕེའི་རྩེ་མོ་གཉིས་སུ་གྱེས་པ་འཚེ་བྱེད་ཀྱི་དུག་མེད་པ་ཞིག་གོ །
སྦྲུལ་ཉ་ལྟོ་དཀར,ཉའི་རིགས་ལུས་ཕྲ་རིང་སྦྲུལ་དང་འདྲ་བ། རྒྱབ་སྔོ་ལྟོ་དཀར་སྟོད་ཟླུམ་སྨད་ལེབ། མགོ་སྙུང་ལ་རྒྱབ་དང་མཇུག་མའི་རྫིའུ་གཅིག་ཏུ་འབྲེལ་བ་ཞིག་གོ །
སྦྲུལ་མཁྲིས,སྦྲུལ་གྱི་མཁྲིས་པའོ། །
སྦྲུལ་མཇུག་སྒྲ་ཅན,སྦྲུལ་དུག་ཅན་གྱི་རིགས་མཇུག་མའི་རྩེར་རྭ་རྒྱུའི་གདུབ་ཀོར་ཡོད་པ་དེ་བསྐྱོད་ཚེ་སྒྲ་འབྱིན་པར་བྱེད་པ་ཞིག་གོ །
སྦྲུལ་ཤུན,སྦྲུལ་གྱིས་དོར་པའི་ཤུན་ལྤགས་སོ། །
སྦྲེལ་བ,མི་དང་མིའི་བར་དུ་འབྲེལ་བ་འཛུགས་པའོ། །
སྦྲེལ་བ,དུ་མ་གཅིག་ཏུ་སྦྲེལ་བའོ། །
སྦྲེལ་མདའ,ཤེད་འཕྲུལ་གྱི་ནང་གི་སྲུབ་གཏུན་དང་འཁྱོག་མདའི་བར་སྦྲེལ་བྱེད་ཀྱི་རྣོ་ཐུར་ཞིག་གོ །
སྦྲེལ་འཛེར་པ། གཏུལ་འཛེར་པ,གཏུལ་འཛེར་འདེབས་པའི་ལས་བྱེད་མཁན་གྱི་ལག་རྩལ་བཟོ་པའོ། །
སྦྲེལ་འཛེར། གཏུལ་འཛེར,སྦྲེལ་མཐུད་ལ་སྤྱོད་པའི་ལྕགས་རིགས་ཀྱི་ལྷུ་ལག་གོ །
སྦྲེལ་རྟ,དངོས་པོ་གཉིས་མཚམས་སྦྲེལ་བྱེད་ཀྱི་རྫས་ཏེ། ཆུ་དང་མཁའ་དབུགས་ཀྱིས་སྒྲའི་སྦྲེལ་རྟའམ་བརྒྱུད་གཏོང་གི་རྐྱེན་བྱེད་པ་ལྟ་བུ་སོགས་སོ། །
སྦྲེལ་རྟ,སྦྲེལ་རྟའི་འགྲེལ་བར་ལྟོས།
སྦྲེལ་ཤིང༌,ཤིང་ཆེན་གྱི་རིགས་ཏེ། ལོ་མ་སྒྲོ་དབྱིབས་ཅན་ཉིན་མོ་ཁ་འབྱེད་ཅིང་མཚན་མོ་ཟུམ་པ་མེ་ཏོག་ལྗང་སེར་གེ་སར་དམར་པོ་ཐོག་པ་སྐོགས་འབྲས་ལེབ་མོ་དང་ལྡན་པ་ཞིག་གོ །
སྨག་ཤད,ཤིང་ཕྲན་གྱི་རིགས་ཤིག་སྟེ། སྡོང་བུའི་ཤུན་པ་དམར་སྨུག་འཇམ་འོད་ཆགས་ཤིང་སྟོད་ཆ་ནས་ཡལ་ཕྲན་མང་ཙམ་གྱེས་པ། ལོ་མ་གོར་ཆུང་རྫོབ་སྐྱེས། མེ་ཏོག་དཀར་པོ་ལས་གེ་སར་སེར་པོ་འཕྱངས་པ། གང་བུ་ཟླུམ་པོ་ཐོགས་པ་ཞིག་ཡིན་ལ། སྐྱེ་སའི་ཉིན་སྲིབ་ཀྱི་ཁྱད་པར་ལས་ནང་གསེས་རིགས་གཉིས་སུ་དབྱེའོ། །
སྨག་ཤིང༌,ཤིང་སྡོང་ཆེ་གྲས་སྡོང་ཤུན་སྨུག་ནག་ལོ་མ་སྒྲོ་དབྱིབས་གཏད་སྐྱེས། གསར་པའི་དུས་སུ་སྤུ་ཆུང་མངའ་བ་མེ་ཏོག་སྨུག་སྐྱ་ཆུང་ངུ་འདབ་མ་ལྔ་ལྡན་འབྲས་བུ་ཟླུམ་སྒོང་ཁ་དོག་སེར་སྐྱ་ཅན་ཞིག་གོ །
སྨད་འཚོང༌,བུད་མེད་ཀྱིས་རང་ལུས་བཙོངས་ཏེ་འཆལ་བའི་ལས་བྱེད་པའོ། །
སྨད་རྒྱུད,ཆུ་ཀླུང་ཆེན་པོ་འབབ་པའི་སྨད་ཀྱི་རྒྱུད་དོ། །
སྨད་ཤམ། སྨད་གཡོགས,ལུས་སྨད་དུ་གྱོན་རྒྱུའི་སུལ་མང་པོ་ཅན་གྱི་གོས་ཤིག་གོ །
སྦྲང་ཁམ་སྐམ་པོ,སྦྲང་ཁམ་གྱི་ནང་དུ་ཀ་རའམ་སྦྲང་རྩི་བསྲེས་ཏེ་བཟོས་པའི་བཅའ་བ་ཞིག་གོ །
སྦྲང་གོར,གྲོ་ཕྱེ་དང་བྱ་སྒོང་འོ་མ་སྦྲང་སོགས་བསྲེས་ནས་བཟོས་པའི་གོ་རེ་སྲབ་མོའོ། །
སྦྲང་དཔོན། བུང་དཔོན,འབུ་བུང་བའི་རིགས་ཏེ། སྦྲང་མ་གཞན་ལས་ཆེ་ཞིང་ལུས་སྨད་རྒྱས་པ་སྦྲང་ཕྲུག་སྐྱེད་ནུས་པ་ཞིག་ཡིན་ལ། སྤྱིར་བཏང་སྦྲང་ཁྱུ་རེ་ལ་སྦྲང་དཔོན་གཅིག་རེ་ལས་མེད་པར་བཤད་དོ། །
སྦྲང་དུག,གཡོག་སྦྲང་གི་མཇུག་མའི་དུག་མདུང་ལས་ཐོན་པའི་གཤེར་ཁུ་སྟེ། དྲེག་གྲུམ་གྱི་ནད་ལ་ཕན་ཞིང༌། དུག་མདུང་གིས་མིའི་ལུས་ལ་བསྣུན་ཚེ་དམར་པོར་གྱུར་ནས་སྐྲངས་ཤིང་ན་ཟུག་འབྱུང་ངོ༌། །
སྦྲང་བཅུད,སྦྲང་མས་སྦྲང་ཕྲུག་གསོ་བྱེད་ཀྱི་འོ་མ་ལྟ་བུའི་གཤེར་ཁུའོ། །
སྦྲང་བཅུད,སྦྲང་བཅུད་ཀྱི་འགྲེལ་བར་ལྟོས།
སྦྲང་བཤོས,སྔར་རྒྱ་ཡིས་ལྷར་མཆོད་པར་བྱ་བའི་སྦྲང་སྐུད་ཀྱི་ཟས་རིགས་ཤིག་ཡིན་ལ། ད་ལྟ་ཐུད་འདྲ་བའི་མངར་ཟས་ཤིག་གོ །
སྦྲང་བྱེའུ,བྱེའུ་ལུས་ཤིན་ཏུ་ཆུང་ཞིང་སྒྲོ་མདངས་ཉི་འོད་དང་བསྟུན་ནས་འགྱུར་བ་མཆུ་རིང་ལ་སྒྲོ་རྡེབ་མྱུར་བའི་ཚད་དུ་བྱེད་པ་སྟེ། ལུས་སར་མ་རེག་པར་སྒྲོ་རྡེབ་ལ་བརྟེན་ནས་བར་སྣང་གི་གནས་གཅིག་ནས་སྦྲང་རྩི་འཇིབ་ནུས་པ་ཞིག་གོ །
སྦྲང་མའི་དཔོན་མོ། སྦྲང་མོ,སྦྲང་དཔོན་དང་འདྲའོ། །
སྦྲང་མོག། སྦྲང་ཕོ་ལོག,མངར་ཆ་དང་ཏིལ་མར་སོགས་བསྲེས་པ་ནང་སྙིང་བྱས་ནས་བཟོས་པའི་ཕོ་ལོག་གོ །
སྦྲང་ཚང༌,བུང་བའི་རིགས་གནས་འཆའ་ཞིང་ཕྲུ་གུ་བཙའ་བའམ་སྦྲང་རྩི་བསག་སའི་ཁུང་ངམ་ཚང་ངོ༌། །
སྦྲང་ཚིལ། པྲ་ཚིལ,སྦྲང་གཡོག་གི་ལྟོ་བའི་ཕྱོགས་ཀྱི་རྨེན་ལས་བྱུང་བའི་རྫས་ཏེ་གཙོ་བོ་སྦྲང་ཚང་སྐྲུན་བྱེད་དོ། །
སྦྲང་འབྲ,བུ་རམ་གྱི་སྐྱོ་མའམ་སྦྲང་རྩིའི་ནང་དུ་འབྲ་གོ་སྦངས་ནས་བཟོས་པའི་ཁ་ཟས་སོ། །
སྦྲང་ཡོལ,སེང་རས་ལས་བཟོས་པའི་དུག་སྦྲང་འགོག་བྱེད་ཀྱི་ཉལ་གུར་ཞིག་གོ །
སྦྲང་རྩི,སྦྲང་མས་བསགས་པའི་རྩི་མངར་རོ། །
སྦྲང་རྩིའི་ཟླ་བ། སྦྲང་ཟླ། གཉེན་སར་ཟླ་བ,གཉེན་སྟོན་བྱས་མ་ཐག་པ་ནས་བཟུང་ཟླ་གཅིག་གི་ཡུན་ནོ། །
སྦྲང་སིབ,ལུས་བོངས་ཆུང་ཞིང་དབྱིབས་སྦྲང་བུ་དང་འདྲ་ལ་རིམས་ནད་བགོ་བར་བྱེད་པའི་སྲིན་བུ་ཞིག་གོ །
སྦྲང་སྒམ,སྦྲང་ཚང་དང་སྦྲང་རྩི་གསོག་ས་གཉིས་ཀ་ཡོད་པའི་སྒམ་མོ། །
སྦྲང་སྤོས,དུག་སྦྲང་འགོག་བྱེད་ཀྱི་སྤོས་ཤིག་གོ །
སྦྲང་ཧུ་ལུ,ཤིང་ཏོག་ལ་མངར་ཆ་བྱུགས་ནས་སྨྱུག་ཐུར་ལ་བསྟར་ནས་བརྒྱུས་པའི་མངར་ཟས་ཀ་བེད་དམ་ཧུ་ལུའི་དབྱིབས་ལྟ་བུ་ཞིག་གོ །
སྦྲིད་ཀུབ,ལན་ཇུའམ་ལན་ཀྲུ་ས་ཆ་ནས་ཐོན་པའི་རོ་བསྐ་བའི་ཀུ་བ་ཞིག་གོ །
སྦྲིད་པ,དབང་རྩའི་མ་ལག་གི་ནུས་པ་རྒྱུན་ལྡན་མ་ཡིན་པའམ་པས་བསྐྱེད་པའི་ལུས་ཀྱི་ཆ་ཤས་ཀྱི་ཚོར་བའམ་འགུལ་བསྐྱོད་ཀྱི་ནུས་པ་ཉམས་པའོ། །
སྨན་ཁང༌,ནད་ལ་བརྟག་པ་དང་བཅོས་པ་གཉིས་ཀ་གཙོ་བོར་འཛིན་ཞིང་ཞོར་དུ་སྡོད་བཅོས་ཁང་ཡང་ཡོད་པའི་སྨན་བཅོས་ལས་ཁུངས་སོ། །
སྨན་ཁང་བརྗེ་སྤོ,སྨན་བཅོས་ཀྱི་དགོས་མཁོ་དང་བསྟུན་ནས་སྡོད་བཅོས་བྱས་པའི་ནད་པ་སྨན་ཁང་གཅིག་ནས་གཞན་ཞིག་ཏུ་བརྗེ་ཞིང་གནས་སྤོ་བའོ། །
སྨན་ཁབ་གཞོང་བ,སྨན་ཁབ་གཞག་སྣོད་གཞོང་བ་ཞིག་གོ །
སྨན་ཁབ་ཆས། སྨན་ཁབ,རྩ་ནང་སོགས་སུ་སྨན་ཆུ་འདེད་བྱེད་ཀྱི་ཁབ་བོ། །
སྨན་གཏུན,ལྕགས་དང་ཤིང་སོགས་ལས་བཟོས་པའི་སྨན་བརྡུང་སའི་གཏུན་ཁུང་ངོ༌། །
སྨན་གོས་དཀར་པོ,སྨན་པ་དང་སྨན་ཞབས་པ་རྣམས་ཀྱིས་ལས་ཀའི་དུས་སུ་གྱོན་རྒྱུའི་རས་ལྭ་དཀར་པོའོ། །
སྨན་ཆུ་གཏོང་སྦུག,གནམ་ཁབ་ཀྱི་སྨན་ཆུ་འདྲེན་བྱེད་ཀྱི་སྦུ་གུའོ། །
སྨན་ཆུ,ལུས་ཀྱི་རྩའི་ནང་དུ་གཏོང་བར་བྱ་བའམ་ཁོང་དུ་བཏུང་བྱའི་སྨན་ཆུའོ། །
སྨན་ཐང༌། ཐང༌,ཆུ་ནང་དུ་བསྐོལ་ཅིང་གདུས་ནས་བཏུང་བར་བྱ་བའི་སྨན་ནོ། །
སྨན་ཐོ,སྨན་པས་ནད་པར་དགོས་པའི་སྨན་སྡེབ་པའི་ཐོའོ། །
སྨན་དེམ,སྨན་བླུགས་སྣོད་དམ་བིའོ། །
སྨན་དྲེད,སྨན་ཡུན་རིང་དུ་བསྟེན་དྲགས་པ་དང༌། སྨན་གྱི་ཐུན་ཚད་མ་ལོངས་པའམ་བསྟེན་ཚུལ་མི་འཚམ་པ་སོགས་ཀྱིས་སྨན་དྲེད་དུ་སོང་སྟེ་སྨན་གྱིས་ནད་ལ་ཕན་པར་མི་འགྱུར་བའོ། །
སྨན་དྲེད། སྨན་འཁྲེབ,སྨན་བཏུང་ཆེ་བའི་སྲོག་ཆགས་ཀྱི་ལུས་ཀྱི་ནང་དུ་ནད་སྲིན་དང་ནད་དུག་འགའ་རེ་རིམ་བཞིན་སྨན་གྱིས་དྲེད་པར་གྱུར་བས་མཐར་སྨན་གྱིས་ཀྱང་ཕན་ནུས་ཐོན་མི་ཐུབ་པར་གྱུར་པའོ། །
སྨན་པ་བསྟེན,སྨན་པའི་དྲུང་དུ་སོང་ནས་ནད་གཞི་བརྟག་པ་དང་སྨན་བཅོས་ཀྱི་ཐབས་དངོས་སུ་བསྟེན་པའོ། །
སྨན་པ་བསྟེན,སྨན་པ་བསྟེན་གྱི་འགྲེལ་བར་ལྟོས།
སྨན་པ,གནའ་རབས་རྒྱ་ནག་གི་སྨན་པ་དང༌། དཔོན་རིགས་ཀྱི་གོ་མིང་ཞིག་གོ །
སྨན་ཕྱེ,ཞིབ་མོར་བཏུལ་བའི་སྨན་གྱི་ཕྱེ་མའོ། །
སྨན་བཅོས་ཁང༌,ནད་པ་ལ་སྨན་བཅོས་བྱ་བའི་གནས་སོ། །
སྨན་བཅོས་ཉེན་སྐྱོབ,བདེ་ཐང་ཉེན་སྐྱོབ་ཀྱི་རིགས་ཏེ། ཉེན་སྐྱོབ་ཏུ་ཞུགས་པའི་མི་ལ་ཕྱིས་སུ་ནད་བྱུང་བ་སོགས་ཀྱི་ཚེ་ཉེན་སྐྱོབ་སྤྱི་གཉེར་གྱིས་གན་རྒྱའི་གཏན་འབེབས་ལྟར་སྨན་ཡོན་འགན་ལེན་བྱེད་པའོ། །
སྨན་བཅོས་ལམ་འཁྲིད་གནས,སྨན་ཁང་ཆེ་ཁག་གི་སྨན་བཅོས་ལམ་འཁྲིད་པའི་འདུག་གནས་སོ། །
སྨན་བལ,དུག་སེལ་བྱས་ཟིན་པའི་སྨན་སྤྱད་ཤིང་བལ་ལོ། །
སྨན་ཚོང་ཁང༌,སྨན་རྫས་སྣ་ཚོགས་བཙོང་སའི་གནས་སོ། །
སྨན་ཞབས་པ,སྨན་པའི་ལག་རོགས་དང་ནད་པར་སྨན་བཅོས་ཀྱི་ཞབས་ཞུ་སྒྲུབ་མཁན་ནོ། །
སྨན་ཞབས་ས་ཚུགས,སྨན་ཞབས་པས་བྱ་བ་བསྒྲུབ་སའི་ས་ཚུགས་སོ། །
སྨན་རག། སྨན་ཆང༌,སྨན་རྫས་སྦངས་པའི་ཨ་རག་དང་ཆང་གི་རིགས་སོ། །
སྨན་རིལ,སྨན་གྱི་རིལ་བུའོ། །
སྨན་རྒྱུ,སྨན་རྫས་བཟོ་བྱེད་ཀྱི་ཐོག་མའི་རྒྱུ་ཆའོ། །
སྨན་རྫ,རྩྭ་སྨན་གདུ་སྣོད་ཀྱི་རྫ་ཁོག་གོ །
སྨན་རྫས་ཁང༌,སྨན་སྣ་ཚོགས་ལེན་ས་དང་འཚོང་སའོ། །
སྨན་ལུམས,སྨན་རྫས་རིགས་མཉམ་དུ་བསྐོལ་བའམ་སྦངས་པའི་ཆུའི་ནང་དུ་མིའི་ལུས་པོ་ཡོངས་རྫོགས་སམ་ཆ་ཤས་བཅུག་ནས་སྨན་བཅོས་བྱེད་ཐབས་ཤིག་གོ །
སྨན་ལེབ,ལེབ་མོར་གླེབ་པའི་སྨན་རྫས་རིལ་བུ་ལེབ་མོའོ། །
སྨན་ཤོག,སྨན་གྱི་སྦྱོར་སྡེ་བྲི་སའི་ཤོག་ལྷེའོ། །
སྨན་སྒམ,སྨན་པ་ཕྱི་རོལ་ཏུ་སྨན་བཅོས་བྱེད་པར་འགྲོ་ཚེ་ཁྱེར་བྱའི་སྨན་གཞུག་སྣོད་ཀྱི་སྒམ་མོ། །
སྨན་སྒྲོམ,སྨན་རྫས་འཇོག་སའི་སྟེགས་སྒྲོམ་མོ། །
སྨན་སྡེབ་པ,སྨན་ཐོ་ལྟར་སྨན་རྫས་སྡེབ་སྦྱོར་བྱེད་མཁན་ནོ། །
སྨན་སྦྱོར་པ,གསོ་རིག་ཆེད་ལས་ཀྱི་སློབ་གསོ་ཐོབ་མྱོང་བ་མ་ཟད། སྨན་རྫས་སྡེབ་སྦྱོར་དང་ཞིབ་དཔྱད་ཐོན་སྐྱེད་ཡུན་རིང་བོར་ལག་ལེན་བྱེད་མྱོང་ལ་འཕྲོད་བསྟེན་ཚན་པས་ཞིབ་བཤེར་བྱས་ནས་ཚད་གཞི་ལོངས་པར་ཁས་བླངས་པའི་སྨན་རྫས་སྡེབ་སྦྱོར་བྱེད་མཁན་ནོ། །
སྨན་སྦྱོར,ནད་གང་ཞིག་ལ་ཆེད་དུ་དམིགས་ནས་བསྒྲིགས་པའི་སྨན་གྱི་སྦྱོར་སྡེའོ། །
སྨར་བཞར,ཁ་སྤུ་གཞར་བྱེད་ཀྱི་གྲིའོ། །
སྨི་ཁྲུ,སྨི་རེ་རེ་སྡེ་ཚན་དུ་བྱས་པའི་འཇལ་བྱེད་ཀྱི་ཁྲུའོ། །
སྨིན་ཆན,སྨིན་མ་འཆོས་བྱེད་ཀྱི་ཆན་གྲིའོ། །
སྨིན་བཅོས་གྲིའུ། སྨིན་གྲི,སྨིན་མ་འཆོས་བྱེད་ཀྱི་གྲི་ཆུང་ཞིག་གོ །
སྨིན་བྱང༌,དུས་དེབ་དང་ཚགས་པར་སོགས་ཀྱི་ཁ་བྱང་གི་སྟེང་ཕྱོགས་སུ་བྲིས་པའི་ཡིག་ཆུང་ངོ༌། །
སྨིན་སྙུག,སྨིན་མ་འབྲི་བྱེད་ཀྱི་པིར་སྙུག་གོ །
སྨུག་གཏོང་འཕྲུལ,ལོ་ཏོག་གི་སད་འགོག་པར་སྨུག་པ་གཏོང་བྱེད་ཀྱི་འཕྲུལ་ཆས་ཤིག་གོ །
སྨུག་པ,ས་ངོས་དང་ཉེ་བའི་མཁའ་རླུང་ནང་གི་ཆུ་ཐིགས་རྣམས་གྲང་རེག་དང་ཕྲད་ནས་ཆགས་པའི་གཤེར་རྡུལ་གྱི་འཚུབ་མའོ། །
སྨུག་པོ་ཁྲག་རྡོལ,ཕོ་བར་རྨ་བྱུང་ནས་རལ་ཏེ་ཁྲག་རྡོལ་བའི་ནད་ཅིག་གོ །
སྨུག་ཕྱིའི་འོད,ཉི་འོད་སོགས་ཤེལ་གླིང་གསུམ་མའི་སྟེང་དུ་ཕོག་ན་དམར་ལི་སེར་ལྗང་སྔོ་མཐིང་སྨུག་བཅས་ཁ་དོག་གི་རིམ་པ་བདུན་འཆར་བའི་བདུན་པ་སྨུག་མདོག་གི་ཕྱི་ན་ཡོད་པའི་འོད་ཅིག་སྟེ། དཔྱད་ཆས་ལ་བརྟེན་ན་མ་གཏོགས་ཐད་ཀར་མིག་གིས་མཐོང་མི་ཐུབ་ལ། དེའི་གློག་རླབས་ཀྱི་ཚད་ནི་མཐོང་ཐུབ་པའི་འོད་ལས་ཐུང་བ་ཞིག་གོ །
སྲ་བའི་འགྲེམ་བརྡ,ཚོང་རྫས་དང་ཞབས་ཞུའི་ནང་དོན་རྣམས་ཐད་ཀར་ཐོས་སུ་འཇུག་པའི་སྲོལ་རྒྱུན་གྱི་འགྲེམ་བརྡ་གཏོང་སྟངས་ཤིག་སྟེ། དུས་དེབ་ཏུ་འགོད་པ་དང་འགྲེམ་བརྡའི་བྱང་བུ་སྦྱོར་བ་དང་རྒྱང་སྒྲོག་གམ་བརྙན་འཕྲིན་གྱིས་དྲིལ་བསྒྲགས་བྱེད་པ་སོགས་སོ། །
སྲ་བའི་སྡུད་སྡེར,ཧ་ལྕགས་ཀྱིས་འཕྲུལ་གདན་བྱས་པའི་ཁབ་ལེན་ནམ་སྡུད་སྡེར་ཏེ། རྩིས་འཕྲུལ་གྱི་སྲ་སྡེར་རོ། །
སྲ་མ་གཤེར,སྲ་ཞིང་གཤེར་བའམ་སྲ་གཤེར་གཉིས་ཀྱི་ངོ་བོ་དང་ལྡན་པའི་དངོས་པོ་སྟེ། དཔེར་ན། བྱ་སྒོང་གི་སྒོང་སྤྲི་དཀར་པོ་དང་སེར་པོ་ལྟ་བུའོ། །
སྲ་མལ། སྲ་ཁྲི,མགྲོན་སྐྱེལ་མེ་འཁོར་སོགས་ཀྱི་ནང་གི་ཅུང་མཁྲེགས་པའི་གདན་ཅན་གྱི་མལ་ཁྲིའོ། །
སྲ་རྣམ,དངོས་པོ་རྣམས་སྲ་བར་གྱུར་པའི་གནས་སྐབས་ཀྱི་རྣམ་པའོ། །
སྲ་སྟེགས,མེ་འཁོར་གྱི་ནང་གི་འདུག་སྟེགས་སྲ་མོའོ། །
སྲ་སྡེར,སྲ་བའི་སྡུད་སྡེར་གྱི་ཚིག་སྡུད་དོ། །
སྲ་སྦྲང༌,སྦྲང་རིགས་སྲ་མོའི་སྤྱི་མིང་ངོ༌། །
སྲང༌,གྲོང་བར་གྱི་ལམ་སྲང་ཆུང་ངུའོ། །
སྲང་ཆུང༌,གྲོང་བར་གྱི་སྲང་ལམ་ཆུང་ངུའོ། །
སྲང་བསྟར,སྲང་ལམ་གཡས་གཡོན་དུ་བཤམས་པའི་ཁྲོམ་རའོ། །
སྲད་སེར,ལོ་མ་སྒྲོ་དབྱིབས་སྤུ་ཅན། སྡོང་བུ་ལྗང་དཀར་ཕྲ་རིང༌། མེ་ཏོག་སེར་པོ་ཕྱེ་ལེབ་མ་འཆར་བ་སྔོ་ལྡུམ་གྱི་རིགས་ཤིག་གོ །
སྲན་ཁུ,སྲན་སེར་སྦངས་ནས་བཏགས་པའི་འདག་ལ་ཆུ་བསྣན་ཅིང་སྙིགས་དོར་ཏེ་བསྐོལ་བའི་ཁུ་བ་ཞིག་གོ །
སྲན་གཤར། སྲན་སྐུད,སྲན་ཐུད་སྐམ་པོ་ཕྲ་མོར་གཏུབས་པའི་ཚོད་མའི་རིགས་ཤིག་གོ །
སྲན་ཆུར,སྲན་ཐུད་དུམ་བུ་ཆུང་ངུར་བྱས་པ་ཚྭ་ཆུར་སྦངས་ཤིང་བསྙལ་ནས་བཟོས་པའི་ཟས་རིགས་ཤྀག་གོ །
སྲན་ཆེན,འབྲུ་ལྡུམ་གྱི་རིགས་ཤིག་སྟེ། མེ་ཏོག་དཀར་སྨུག་འཆར་བ། འབྲས་བུ་དཀར་སེར་ལེབ་མོ་སྣུམ་རྒྱུར་བྱེད་ཅིང་བཟའ་བར་རུང་བ་ཞིག་སྟེ། འཁྲུངས་དཔེ་སོགས་སུ་སྲན་ཆེན་དཀར་པོ་ཞེས་ཀྱང་སྣང་ངོ༌། །
སྲན་ཆེན། རྒྱ་སྲན,ལོ་གཅིག་གམ་གཉིས་སུ་སྐྱེ་བའི་རྩི་ཤིང་གི་རིགས་ཏེ། སྡོང་བུ་གླིང་བཞི་ཁོང་སྟོང༌། མེ་ཏོག་དཀར་པོ་ལ་སྨུག་ཐིག་ཡོད་པ། གང་བུ་ལེབ་མོ་ཟླུམ་ནར། འབྲས་བུ་མཐེའུ་ཆུང་གི་མགོ་ཙམ་ཡོད་པའི་སྲན་མ་ཞིག་གོ །
སྲན་ཆེན། རྒྱ་སྲན,སྲན་ཆེན་གྱི་འགྲེལ་བར་ལྟོས།
སྲན་ཐུད,སྲན་ཁུ་བསྐོལ་བའི་རྗེས་སུ་རྡོ་ཅུ་གང་ངམ་ཚྭ་བསྲེས་ནས་བཙགས་རྗེས་དཀག་ཏུ་བཅུག་པའི་བཅའ་བ་ཐུད་ཀྱི་རྣམ་པ་ཅན་ཞིག་གོ །
སྲན་ཐུད་སུངས་མ། སྲན་སུངས,བསྙལ་ནས་བམ་དྲི་བྲོ་བའི་སྲན་ཐུད་ཅིག་གོ །
སྲན་ཐུད་སྐམ་པོ,སྲན་ཐུད་རས་ཀྱི་ནང་དུ་བཏུམ་ནས་ཆུ་བཙགས་རྗེས་ཞིམ་རྫས་བཏབ་ཅིང་ཚ་ལུམས་བྱས་ནས་བཟོས་པའོ། །
སྲན་དཀག་སྤྲིས་མ། སྲན་སྤྲིས,སྲན་ཕྱེ་བསྐོལ་རྗེས་སྤྲིས་མའི་རྣམ་པར་དཀག་པའི་ཟས་རིགས་ཤིག་གོ །
སྨུག་བད། འཁྱགས་ཤམ,ནམ་ཟླ་འཁྱག་པའི་སྐབས་སུ་སྨུག་པ་དང་ཆར་ཟིམ་སོགས་ཀྱི་ཆུ་ཐིགས་རྣམས་ས་ངོས་ཀྱི་སྡོང་པོའི་ཡལ་ག་སོགས་ཀྱི་ཐོག་ཏུ་བབས་ཚེ་གྲང་རླུང་གིས་མྱུར་དུ་འཁྱགས་ནས་ཆགས་པའི་ཆབ་རོམ་གྱི་ཤམ་བུའོ། །
སྨུག་སྒྲོན,སྣུམ་འཁོར་སོགས་སྨུག་པའི་ནང་དུ་འགྲོ་སྐབས་སུ་སྦར་རྒྱུའི་གློག་སྒྲོན་མདོག་སེར་པོ་ཅན་ཞིག་གོ །
སྨེ་བདུན,བྱང་སྐར་སྤུན་བདུན་ནོ། །
སྨོད་ཚིག,སྨད་པར་བྱེད་པའི་དོན་ཅན་གྱི་ཚིག་གོ །
སྨོད་ཡིག,མི་ལ་སྨད་པའམ་སྐུར་འདེབས་བྱེད་པའི་འཕྲིན་ཡིག་གམ་ཡིག་ཆའོ། །
སྨོན་ལྗོངས,རྟོག་སྨོན་གྱིས་བསྐྲུན་པའི་ཡིད་ལྗོངས་སོ། །
སྨྱན་ཁང༌,གཉེན་སྒྲིག་མཐུན་སྦྱོར་རམ་ཕོ་མོ་ཕན་ཚུན་ལ་སྨྱན་ཀ་བྱེད་པའི་གནས་སོ། །
སྨྱུག་ཁྲིའུ,སྨྱུག་མ་ལས་བཟོས་པའི་འདུག་ཁྲི་ཆུང་ཆུང་ཞིག་གོ །
སྨྱུག་མ,རྟག་ལྗང་རྩི་ཤིང་གི་རིགས་ཏེ། སྡོང་པོ་ཁོག་སྟོང་དྲང་ལ་རིང་བ། ཚིགས་ཅན་ལོ་མ་ལེབ་རིང་རྩེ་མོ་ཕྲ་བ་ཅན་ཐོགས་པ་ཞིག་ཡིན་ལ། ནང་གསེས་རིགས་མི་འདྲ་བ་མང་ངོ༌། །
སྨྱུག་མཚེ,སྔོ་ལྡུམ་རིགས་སྡོང་བུ་ཁོང་སྟོང་ཚིགས་ཅན་མཁྲེགས་པར་གྱུར་རྗེས་རྩུབ་མོར་འགྲོ་བས་སག་གདར་བྱེད་ཆོག་པ་ཞིག་གོ །
སྨྱུག་མའི་མལ་ཁྲི། སྨྱུག་མལ,སྨྱུག་མ་ལས་བྱས་པའི་མལ་ཁྲིའོ། །
སྨྱུག་རྩ་བཙོས་བསྐམས,སྨྱུག་མའི་རྩ་བ་ཕྱེད་མར་གཤགས་ཤིང་བཙོས་ཏེ་བསྐམས་ནས་བཟོས་པ་ཞིག་གོ །
སྨྱུག་རྩ་ལྗང་སྐམ,སྨྱུག་རྩ་ལྗང་ཁུ་གཤགས་ནས་བསྐམས་པ་ཞིག་གོ །
སྨྱུག་རྩ,ཚོད་ཟས་སུ་རུང་བའི་སྨྱུག་མའི་རྩ་བ་སྙི་མོ་ཞིག་གོ །
སྨྱུག་ལོ་ལྗང༌,༡ སི་ཁྲོན་ནས་ཐོན་པའི་ཇ་ལྗང་གི་བྱེ་བྲག་ཅིག་དང༌། ༢ སྦྲུལ་ལྗང་ཁུ་ཞིག་གོ །
སྨྱུག་ཤྭ,སི་ཁྲོན་ལྷོ་ཕྱོགས་ཀྱི་སྨྱུག་མའི་ཚལ་དུ་སྐྱེ་བའི་ཤྭ་མོའི་རིགས་ཤིག་གོ །
སྨྱུག་སྟན,སྨྱུག་མ་ལས་སླས་པའི་སྟན་ནོ། །
སྨྱུག་སྦག,ཤོག་བུའི་ཁུག་ལ་མེ་རྫས་དྲིལ་ནས་བཟོས་པའི་གནའ་བོའི་ཤོག་སྦག་ཅིག་གོ །
སྨྱོ་བཅོས་སྨན་ཁང༌,སྨྱོ་ནད་ཅན་རྣམས་ཆེད་དམིགས་ཀྱིས་བསྡུས་ཏེ་སྨན་བཅོས་བྱེད་པའི་སྨན་ཁང་ལ་བྱའོ། །
སྨྲ་ཚབ་པ,གྲལ་རིམ་མམ་ཚོགས་པ་གང་རུང་ཞིག་གི་ཚབ་ཏུ་གཏམ་བཤད་མཁན་ནོ། །
སྲ་ཆས,༡ རྩིས་འཕྲུལ་མ་ལག་འགྲུབ་བྱེད་ཀྱི་ཆ་ཤས་དབྱིབས་ཅན་ནམ་རེག་ཏུ་ཡོད་པའི་ལྷུ་ལག་དང་ལྷུ་ཚན་དང་བསྒྲིག་ཆས་རྣམས་ཀྱི་སྤྱི་མིང་དང༌། ༢ ཐོན་སྐྱེད་དང་ཚན་ཞིབ་དང་ལས་གཉེར་སོགས་ཀྱི་བརྒྱུད་རིམ་གྱི་ ནང་གི་འཕྲུལ་ཆས་སམ་དངོས་པོའི་རྒྱུ་ཆའོ། །
སྲ་ཐུམ,ཏི་ཚ་སོགས་ལྕགས་རིགས་སམ་ཤེལ་སོགས་རྒྱུ་ཆ་སྲ་མོ་ལས་བཟོས་པའི་ཞིབ་ཚགས་ཅན་གྱི་ཕྱི་ཐུམ་མོ། །
སྲ་བའི་ཁོར་ཡུག,ཐོན་སྐྱེད་དང་འཚོ་བའི་ཁོར་ཡུག་གི་དངོས་པོའི་ལོངས་སྤྱོད་ཀྱི་རིགས་ཏེ། འགྲིམ་འགྲུལ་དང་འཕྲིན་གཏོང་དང་ཆུ་གློག་བསྒྲིག་ཆས་སོགས་ཐོགས་རེག་ཅན་གྱི་སྲ་བའི་ཁོར་ཡུག་སྟེ། སྙི་བའི་ཁོར་ཡུག་གིས་ཟླས་དྲངས་པའི་ཚིག་གོ །
སྲ་བའི་བསྒྲིག་ཆས། སྲ་ཆས,སྲ་ཆས་ཀྱི་འགྲེལ་བར་ལྟོས།
སྲན་དཀགས,སྲན་ཕྱེ་བསྐོལ་ནས་དཀགས་སུ་བཅུག་པའི་སྲན་ཟས་གྲང་མོ་ཞིག་སྟེ། ས་ཁུལ་ཁ་ཤས་སུ་ཨ་ལ་ཞེས་ཀྱང་འབོད་དོ། །
སྲན་དམར,མདོག་དམར་ནག་ཅན་གྱི་སྲན་མའི་རིགས་ཤིག་སྟེ་མིང་གཞན་ལ་དྲན་ཤིང་འབྲས་བུ་ཞེས་ཀྱང་བརྗོད་དོ། །
སྲན་ཕྱེ,སྲན་མ་བཏགས་པའི་ཕྱེ་མའོ། །
སྲན་བཟོས་ཟས་རིགས། སྲན་ཟས,སྲན་མའི་རིགས་ལས་བཟོས་པའི་ཟས་རིགས་སོ། །
སྲན་བསྙལ,སྲན་སེར་རམ་སྲན་ནག་རླངས་བཙོས་བྱས་རྗེས་བསྙལ་ནས་བཟོས་པའི་བྲོ་རྫས་ཤིག་གོ །
སྲན་མ,སྲན་མའི་རིགས་ཀྱི་སྤྱི་མིང་ངོ༌། །
སྲན་མའི་གང་བུ,སྲན་འབྲས་དུ་མ་མཉམ་དུ་བསྟར་བའི་གང་བུ་ནར་མོ་སྟེ། བཟའ་ཚོད་དུ་བྱེད་པ་ཞིག་གོ །
སྲན་མོག,སྲན་དམར་སོགས་བཙོས་ནས་ཁྲོབ་རྡུང་ངམ་བརླན་རྡུང་བྱས་པའི་ཕྱེ་མ་ལ་ཀ་ར་བསྲེས་པས་ནང་ཆ་བྱས་ཏེ་བཟོས་པའི་ཕོ་ལོག་ཅིག་གོ །
སྲན་མྱུག,སྲན་སེར་དང་སྲན་ལྗང་སོགས་སྦངས་པ་ལས་སྐྱེས་པའི་མྱུ་གུ་གསར་བའོ། །
སྲན་ཞོ,སྲན་ཁུ་བསྐོལ་མའི་ནང་རྡོ་ཅུ་གང་ངམ་ཚྭ་སྙིགས་བསྲེས་ནས་ཞོ་ལྟར་ཆགས་སུ་བཅུག་པའི་བཟའ་བ་ཞིག་གོ །
སྲན་རིང༌,ཕྱིའི་གང་བུ་རིང་ཞིང་སྲན་འབྲུ་མཁལ་མའི་དབྱིབས་དང་འདྲ་བའི་སྲན་མའི་རིགས་ཤིག་གོ །
སྲན་རིང༌། དུས་བཞིའི་སྲན་མ,མོན་ཡུལ་སོགས་ནས་ཐོན་པའི་སྲན་མའི་རིགས་ཤིག་གོ །
སྲན་རིང༌། དུས་བཞིའི་སྲན་མ,སྲན་རིང་གི་འགྲེལ་བར་ལྟོས།
སྲན་རིལ། བོད་སྲན,སྲན་མའི་བྱེ་བྲག་རིལ་རྡོག་ཆུང་ཆུང་ཞིག་གོ །
སྲན་ལེབ,མེ་ཏོག་དཀར་པོའམ་སྨུག་པོ་གང་རུང་འཆར་ལ་སྲན་འབྲས་ཅན་དབྱིབས་ཅུང་གུག་ལ་ལེབ་མོ་ཞིག་གོ །
སྲན་ལྗང༌,མེ་ཏོག་གི་དབྱིབས་ཕྱེ་ལེབ་དང་འདྲ་ཞིང་མདོག་ངུར་སེར་དང་ལྗང་སེར་ཅན་གྱི་སྲན་འབྲས་སྔོན་པོ་ཐོག་མར་རྒྱ་གར་ནས་བྱུང་བར་གྲགས་པ་ཞིག་གོ །
སྲན་ལྗང་མྱུ་གུ,སྲན་ལྗང་ལས་སྐྱེས་པའི་མྱུ་གུའོ།
སྲན་ལྗང་སྐྱོ་མ,སྲན་ལྗང་ལས་བཟོས་པའི་སྐྱོ་མའམ་འཇམ་མོ། །
སྲན་སུར་འདག,སྲན་ཆེན་སོགས་བསྙལ་ནས་བཟོས་པའི་སུར་པན་གྱི་སྐྱོ་འདག་གོ །
སྲན་སེར,སྲན་ལྤགས་སེར་པོ་ཅན་གྱི་རྒྱ་སྲན་གྱི་རིགས་ཤིག་ཏེ། སྲན་ཐུད་བཟོ་བྱེད་ཀྱི་རྒྱུ་ཆ་གཙོ་བོ་ཞིག་གོ །
སྲན་སེར་མྱུ་གུ,སྲན་སེར་ཆུར་སྦངས་ནས་སྐྱེས་པའི་མྱུ་གུ་སྟེ། ཚོད་མ་བཟོ་བྱེད་ཅིག་གོ །
སྲན་སྙིགས,སྲན་སེར་གྱི་ཁུ་བ་བཏོན་པའི་ཤུལ་གྱི་སྙིགས་རོའོ། །
སྲན་སྣུམ,སྲན་ཆེན་བཙིར་ནས་བཏོན་པའི་སྣུམ་སྟེ་ཚོད་མའི་བྲོ་རྫས་ཤིག་གོ །
སྲན་སྣུམ། མགྲེ་ཁུ,སྲན་མ་དང་གྲོ་བསྙལ་བ་ལ་ཚྭ་བཏབ་པ་ལས་བཟོས་པའི་རོ་མགྲེ་བའི་ཁུ་བ་བྲོ་རྫས་སུ་བྱེད་པ་ཞིག་གོ །
སྲམ,སྐམ་གཤེར་གཉིས་གནས་ཀྱི་འོ་འཐུང་སྲོག་ཆགས་ཤིག་སྟེ། ལུས་ལེབ་ཅིང་རིང་ལ། སུག་བཞི་ཐུང་ཞིང་རྣ་བ་ཆུང་ལ་སྡེར་སྐྱི་ཅན། སྤུ་མདོག་སྨུག་སེར། གྲ་རྣོ་ལ་མདངས་ལེགས་པ། ཨོག་བཞི་སྐྱ་བ་ཞིག་གོ །
སྲིད་གཅོད་གཤག་བཅོས,ཁམས་དཀར་དམར་གྱི་རྒྱུ་ལམ་བཅད་དེ་སྐྱེ་རྒྱུན་གཅོད་པའི་བཅོས་ཐབས་སོ། །
སྲིད་གཙང༌,སླད་སྐྱོན་མེད་པའི་ཆབ་སྲིད་དག་གཙང་ངོ༌། །
སྲིད་ཏང༌། སྲིད་ཤོག,གྲལ་རིམ་དང་རིམ་པ་དང་ཚོགས་པ་ངེས་ཅན་ཞིག་གི་ཚབ་བྱས་ཏེ་ཁེ་དབང་མངོན་འགྱུར་བྱེད་པའི་ཕྱིར་དུ་འཐབ་རྩོད་བྱེད་པའི་ཆབ་སྲིད་ཀྱི་ཚོགས་པའོ། །
སྲིད་དོན་ཁང༌,རྒྱལ་ཁབ་འགའ་ཞིག་གི་ཆེས་མཐོའི་སྲིད་འཛིན་ལས་ཁུངས་སོ། །
སྲིད་དོན་གསལ་བསྒྲགས,ཁྲིམས་མཐུན་གྱི་ཁྱབ་ཁོངས་ནང་དུ་རྒྱལ་ཁབ་ཀྱི་སྲིད་དོན་ནམ་འགུལ་བསྐྱོད་དག་མང་ཚོགས་ལ་ཤེས་སུ་འཇུག་པའོ། །
སྲིད་ཕྱོགས,ཆབ་སྲིད་ཀྱི་ཕྱོགས་སམ་ཁོངས་གཏོགས་སོ། །
སྲིད་བསྒྱུར་རབས་བརྗེ,རྒྱལ་རབས་རྙིང་པ་དག་གསར་པར་བརྗེ་བ་སྟེ། སྤྱིར་བཏང་དུ་སྲིད་དབང་བརྗེ་བའོ། །
སྲིད་ཞུགས,ཆབ་སྲིད་ཀྱི་ལས་འགུལ་ལམ་ཚན་པའི་ནང་ཞུགས་པའོ། །
སྲིད་འགྱུར,དབང་སྒྱུར་ཚོགས་པའི་ནང་ཁུལ་གྱི་མི་ཁག་གཅིག་གིས་དམག་དོན་དང་ཆབ་སྲིད་ཀྱི་བྱེད་ཐབས་ལ་བརྟེན་ནས་རྒྱལ་ཁབ་ཀྱི་སྲིད་དབང་ལ་གློ་བུར་དུ་འགྱུར་ལྡོག་གཏོང་བའོ། །
སྲིད་འཛིན་ཁྲུན་གཅོད,སྲིད་འཛིན་བྱེད་ཐབས་ལ་བརྟེན་ནས་ཐག་གཅོད་བྱེད་པའོ། །
སྲིད་འཛིན་བསྒྲིགས་ཁང༌,མགྲོན་བྲང་སྐར་རིམ་ལྔ་ཅན་གྱི་ནང་གི་ཆེད་དུ་མགྲོན་པོ་གལ་ཆེན་སྡོད་སའི་མཐོ་རིམ་རྒྱས་སྤྲོས་ཅན་གྱི་བསྒྲིགས་ཁང་ངོ༌། །
སྲིད་འཛིན་རྩོད་གླེང༌,སྲིད་འཛིན་གྱི་བྱ་བཞག་སྣ་ཚོགས་ལས་བྱུང་བའི་རྩོད་གླེང་ངོ༌། །
སྲིད་འཛིན་ལམ་ལུགས,སྲིད་འཛིན་པས་རྒྱལ་ཁབ་དང་སྲིད་གཞུང་གི་མགོ་འཛིན་བྱས་ཏེ། རྒྱལ་ཁབ་ཀྱི་ཆེས་མཐོའི་སྲིད་འཛིན་དབང་ཆ་ལག་བསྟར་བྱེད་པའི་ལམ་ལུགས་སོ། །
སྲིད་འཛིན,རྒྱལ་ཁབ་ཀྱི་དབང་ཆ་ལག་བསྟར་བྱེད་པ་དང༌། ལས་ཁུངས་དང་ཁེ་ལས་དག་གི་ནང་ཁུལ་དོ་དམ་གྱི་བྱ་བའོ། །
སྲིད་འཛིན,རྒྱལ་ཁབ་ཁག་གཅིག་གི་དཔོན་ཐོབ་མཐོ་ཤོས་ཀྱི་མིང་ངོ༌། །
སྲིད་ལུགས,རྒྱལ་ཁབ་ཀྱི་སྲིད་དབང་རྩ་འཛུགས་ཀྱི་རྣམ་པ་ཞིག་སྟེ། དེས་རྒྱལ་ལུགས་ལ་ཞབས་འདེགས་ཀྱི་སྒོ་ནས་གྲལ་རིམ་ངེས་ཅན་ཞིག་གི་འདོད་བློ་མཚོན་པར་བྱེད་དོ། །
སྲིད་སྐྱོང༌,སྲིད་དབང་འཛིན་པའོ། །
སྲིད་སྟེགས,ཆབ་སྲིད་ཀྱི་བྱ་བ་བྱེད་པའི་ཁྱབ་ཁོངས་སམ་མི་ཚོགས་སོ། །
སྲིན་བུ་པད་པ,འབུ་སྲིན་རིགས་ལུས་ཅུང་རིང་ཞིང་ལེབ་པ། ཆུ་རྫིང་དང་རླན་སར་རྟག་པར་གནས་བཅས་ནས་མི་ཕྱུགས་ཀྱི་ཁྲག་འཇིབ་མཁས་པ་ཞིག་ཡིན་ལ། ཆུའི་པད་པ་དང་རིའི་པད་པ་སོགས་ནང་གསེས་རིགས་མི་འདྲ་བ་ཡོད་དོ། །
སྲིན་བྱ,འདབ་ཆགས་ཀྱི་རིགས་ཤིག་སྟེ། སྒྲོ་སྤུ་རག་སྨུག་ལ་ནག་ཐིག་ཡོད་པ། མགོ་ན་སྤུ་རུ་ཞེས་པའི་སྒྲོ་ཕུད་རྭ་ལྟར་གཟེངས་པ། མིག་སེར་ཟླུམ་ཆེ་བ། མཚན་མོར་རྒྱུ་ཞིང་སྒྲ་གཟན་པོ་སྒྲོག་པ་ཕལ་སྐད་དུ་འུག་པ་ཞེས་འབོད་དོ། །
སྲིན་འགོག་རྫས,སྐྱེ་འགོག་རྫས་ཀྱི་མིང་རྙིང་ངོ༌། །
སྲིན་ཤིང༌,ཤིང་ཆེན་གྱི་རིགས་ཏེ། སྡོང་ཤུན་གས་ཉམས་ཅན། ལོ་མ་སྒོང་དབྱིབས། མེ་ཏོག་ལྗང་སེར། ལོ་མ་གཞོན་པར་ཚི་བ་མང་བ་དར་སྲིན་གྱི་ཟས་སུ་བྱེད་པ་ཞིག་གོ །
སྲིན་ཤིང་ར་བ། སྲིན་ཞིང༌,སྲིན་ཤིང་ངམ་དར་ཤིང་འདེབས་གསོ་བྱེད་སའི་ར་བའོ། །
སྲིན་སེལ,ཉི་འོད་དང་ཚ་བ་དང་ཆང་བཅུད་དང་སྲིན་འགོག་སྨན་སོགས་ཀྱིས་ནད་སྐྱེད་པའི་ཕྲ་སྲིན་གྱི་རིགས་སེལ་བར་བྱེད་པའོ། །
སྲིན་སྐུད། ཟི,༡ དར་འབུའི་ཁ་ནས་བསྐྱུགས་པའི་སྐུད་པ་ཕྲ་མོ་དང༌། ༢ དེ་དང་འདྲ་བའི་ལྕགས་དང་རྣོ་སོགས་ཀྱི་སྐུད་པ་ཕྲ་མོ་རྣམས་སོ། །
སྲིབ་ཐིག,དངུལ་འཛིན་ཁྲོམ་རའི་ཐོག་གི་མ་གོང་དེ་ཚོང་གོང་ཇེ་མཐོར་ཕྱིན་པའི་མཚོན་ཐིག་ཅིག་གོ །
སྲིལ། མུག་མ,བལ་སྤུའི་རིགས་དང་སྡོང་བོ་འབྲུ་རིགས་དཔེ་ཆ་སོགས་ཟ་བའི་འབུ་ཆུང་ངུ་རྣམས་སོ། །
སྲུང་གདན,བུད་མེད་ཀྱི་གྲང་བ་དཀར་པོ་སོགས་འགོག་པའི་ཐབས་སུ་གསང་དོར་ནང་དུ་གཞག་པར་བྱ་བ་ཞིག་གོ །
སྲུང་གོང༌,རྒྱལ་ཁབ་ཀྱིས་ཐོན་སྐྱེད་སྲུང་སྐྱོབ་དང་མི་མང་གི་འཚོ་བར་འགན་སྲུང་གི་ཆེད་དུ་ཐོན་རྫས་ཀྱི་རིན་གོང་ཚད་འཛིན་བྱེད་པ་སྟེ། བཟོ་ལས་ཐོན་རྫས་ཀྱི་ཆེས་མཐོ་བའི་བཙོང་གོང་གི་ཚད་དང་ཞིང་ཞོར་ཐོན་རྫས་ཀྱི་ཆེས་དམའ་བའི་བསྡུ་གོང་གི་ཚད་ལྟ་བུའོ།།
སྲུང་གྲུ,མེ་སྒྱོགས་སོགས་དྲག་ཆས་སྣ་ཚོགས་སྤྲས་ཤིང་འགོག་སྲུང་སོགས་ཀྱི་འགན་འཁུར་བའི་དམག་གྲུ་འབྲིང་གྲས་ཤིག་གོ །
སྲུང་ཐག,རང་ཉིད་སྲུང་བྱེད་ཀྱི་དཀྲི་ཐག་ཅིག་གོ །
སྲུང་དམག,ཉེན་ཟོན་སྲུང་སྐྱོབ་ཀྱི་ལས་འགན་འཁུར་བའི་དམག་དཔུང་ངོ༌། །
སྲུང་ལས,སྲུང་སྐྱོབ་དང་དོ་དམ་བྱས་ཏེ་གནོད་རྐྱེན་ཐེབས་སུ་མི་འཇུག་པར་བྱེད་པའི་ལས་སོ། །
སྲུང་སྐྱོང༌,གཏོར་བརླག་གམ་གནོད་སྐྱོན་ཐེབ་ཏུ་མི་འཇུག་པར་སྲུང་ཞིང་སྐྱོང་བར་བྱེད་པའོ། །
སྲུང་སྐྱོབ,མི་ཉམས་པར་སྲུང་ཞིང་སྐྱོབ་པའོ། །
སྲུང་སྐྱོབ་རིམ་པ,དངོས་པོའི་ཕྱི་རུ་ཡོད་པའི་སྲུང་སྐྱོབ་ཀྱི་ནུས་པ་དང་ལྡན་པའི་རྫས་ཀྱི་རིམ་པ་ཞིག་གོ །
སྲུབ་གཏུན,རླངས་འཁོར་སོགས་ཀྱི་ཤེད་འཕྲུལ་གྱི་དབུགས་མདོང་ནང་གི་སྲུབ་བྱེད་ཀྱི་གཏུན་བུ་ཞིག་སྟེ། རླངས་པ་དང་འབར་རྫས་གཉིས་གཏུན་གྱིས་དབུགས་མདོང་ནང་དུ་བཅུར་ནས་འབར་འགད་དུ་གྱུར་པའི་ནུས་པ་འཕྲུལ་ཤུགས་སུ་སྒྱུར་བའི་བྱེད་ལས་ཅན་ཞིག་གོ །
སྲུབ་གདུབ,སྲུབ་ཞྭའི་ཕྱི་ངོས་སུ་དཀྲིས་པའི་གདུ་བུའི་རྣམ་པ་ཅན་གྱི་ལྷུ་ལག་ཅིག་གོ །
སྲུབ་ཞྭ,ཤེད་འཕྲུལ་གྱི་དབུགས་མདོང་ནང་གི་སྲུབ་གཏུན་གྱི་ཞྭ་ལྟ་བུའི་ལྷུ་ལག་ཅིག་གོ །
སྲུབ་ཤམ,སྲུབ་ཞྭའི་འདབས་ན་ཡོད་པའི་ལྕགས་ཀྱི་མཐའ་ཤམ་སྟེ། སྲུབ་གཏུན་གྱི་ཁོག་མའོ། །
སྲེ་ཏ། འབུ་ནད་སྙེ་ནག,སྙེ་ཚད་ལོངས་ཀྱང་འབྲས་བུ་སྨིན་རྒྱུ་མེད་པར་སྙེ་མ་ཐལ་ནག་ཏུ་འགྱུར་བའི་ལོ་ཏོག་གི་ནད་ཅིག་གོ །
སྲེ་མོང༌,ལུས་ཕྲ་ལ་འཁྱུག་རྩལ་བདེ་བ། སྤུ་མདོག་སེར་པོ། སུག་བཞི་ཐུང་ལ་མཇུག་མ་ཅུང་སྦོམ་པ། གཙོ་བོ་བྲ་ཙིག་ཟས་སུ་བྱེད་པའི་འོ་འཐུང་སྲོག་ཆགས་ཤིག་གོ །
སྲེ་མོང༌,འོ་འཐུང་སྲོག་ཆགས་ཀྱི་རིགས་ཏེ། ལུས་དབྱིབས་བྱི་ལ་དང་འདྲ་ཞིང་ཆུང་བ། སྤུ་མདོག་རག་དམར། སྦོ་སྐྱ་བ། མཇུག་མ་རིང་བ། ནགས་ཚལ་ལམ་བྲག་གསེབ་སོགས་སུ་འཚོ་བ་ཞིག་གོ །
སྲེ་མོང་ཨོག་དཀར,འོ་འཐུང་སྲོག་ཆགས་རིགས་ཏེ། ལུས་དབྱིབས་བྱི་ལ་དང་འདྲ་བ། སྤུ་མདོག་ཁམ་རག་ཨོག་བཞི་སྔོ་དཀར། བྲ་ཙིག་དང་འབུ་སྦྲང་སོགས་ཟ་བར་བྱེད་པ་ཞིག་གོ །
སྲེ་སེལ་བད། སྲེ་སེལ,གདོང་གི་སྲེ་ཐིག་སེལ་བྱེད་ཀྱི་བྱུག་རྫས་དཀར་པོ་བད་དམ་བ་མོའི་ཁ་དོག་ལྟ་བུ་ཅན་ཞིག་གོ །
སྲེག་ཆུང༌,ལུས་སྲེག་པ་ལས་ཅུང་ཆུང་ཞིང་སྒྲོ་མདོག་ཁམ་ནག་དང་མགོ་བོ་ཆུང་ལ་མཇུག་སྒྲོ་ཐུང་བ་དང་འཕུར་རྩལ་ཅུང་ཞན་པའི་འདབ་ཆགས་ཀྱི་རིགས་ཤིག་གོ །
སྲེག་པ,ཟས་ཀྱི་རིགས་མེ་ཐབ་ཏུ་བསྲེགས་ནས་ཚོས་པར་བྱེད་པའོ། །
སྲེག་ཕབ,དན་གྲངས་དང་ཡིག་ཆ་སོགས་ཟེར་སྡེར་གྱི་ངོས་སུ་འབེབས་བྱེད་དམ་འབྲི་བྱེད་ཀྱི་འཕྲུལ་ཆས་སོ། །
སྲེག་ཕབ,དན་གྲངས་དང་ཡིག་ཆ་སོགས་ཟེར་སྡེར་གྱི་ངོས་སུ་འབེབས་པར་བྱེད་པའོ། །
སྲེག་ཕབ་ཟེར་སྡེར། ཕབ་སྡེར,དན་གྲངས་སྲེག་ཕབ་བྱ་བར་རུང་བའི་ཟེར་སྡེར་རོ། །
སྲེག་ཕབ་སྐུལ་ཆས,དན་གྲངས་སྲེག་ཕབ་བྱེད་ནུས་པའི་ཟེར་སྡེར་སྐུལ་ཆས་སྟེ། རྩིས་འཕྲུལ་གྱི་སྲ་ཆས་ཤིག་གོ །
སྲེག་སྒམ,གློག་འོད་བཀྱེ་བ་ལ་བརྟེན་ནས་བག་ལེབ་སོགས་སྲེག་བྱེད་ཀྱི་ཐབ་ཀ་སྒམ་དབྱིབས་ཅན་ཞིག་གོ །
སྲེག་སྒམ,བཟའ་བཅའ་སྲེག་བྱེད་སྒམ་དབྱིབས་ཅན་གྱི་སྤྱད་ཆས་ཤིག་གོ །
སྲེག་སྡེར,ཤ་དང་བག་ལེབ་སོགས་བསྲེག་སའི་ལྕགས་ཀྱི་སླང་སྡེར་རོ། །
སྲོ་ཁྲི། ཚ་ཐབ,ཐབ་ཀའི་དུད་ཁུང་མལ་སའི་འོག་ཏུ་དྲངས་པའམ་མལ་ཁྲིའི་འོག་ཏུ་མེ་གསོས་ཏེ་དྲོད་སྐྱེད་པར་བྱེད་ནུས་པའི་མལ་སྟེགས་ཤིག་གོ །
སྲོ་མ་ནག་པོ,སྔོ་ལྡུམ་གྱི་རིགས་ཏེ། ལོ་མ་སྦར་དབྱིབས་སོག་ལེ་ཁ། མེ་ཏོག་ལྗང་སྐྱ་འཆར་བ། འབྲས་བུ་སྣུམ་རྒྱུར་རུང་བ་ཞིག་གོ །
སྲོ་ལོ་དམར་པོ,རྫ་མགོ་མཐོ་སར་སྐྱེ་བའི་སྔོ་ལྡུམ་ཞིག་སྟེ། ཡལ་ག་མེད་ལ་སྡོང་བུ་སྤུངས་སྐྱེས། ལོ་མ་ལྗང་དཀར་ལྕེ་དབྱིབས། མེ་ཏོག་དམར་པོ་ཚོམ་བུ་གྱེན་དུ་སྐྱེ་བ་ཞིག་གོ །
སྲོག་ཁྲིམས་གཅོད་ས། གསོད་ར,ནག་ཉེས་ཅན་ལ་སྲོག་ཁྲིམས་གཅོད་པའམ་གསོད་པའི་ས་ཆའོ། །
སྲོག་ཆགས,སྐྱེ་བཅས་དངོས་པོ་ཟས་སུ་བྱེད་ཅིང༌། ལུས་ལ་དབང་རྩ་དང་ཚོར་བ་དང་བཅས་ཤིང་འགུལ་བསྐྱོད་ནུས་པའི་སྲོག་ལྡན་གྱི་རིགས་སོ། །
སྲོག་ཆགས་གླིང་ག,གཅན་གཟན་དང་རི་དྭགས་འདབ་ཆགས་སོགས་སེམས་ཅན་སྣ་ཚོགས་གསོ་སྐྱོང་བྱས་ནས་ཀུན་གྱིས་ལྟད་མོ་བལྟ་སའི་གླིང་གའོ། །
སྲོག་ཆགས་འཕེལ་འགྱུར,དུས་དང་ཁོར་ཡུག་སོགས་ཀྱི་རྐྱེན་གྱིས་སྲོག་ཆགས་ཀྱི་རིགས་དམའ་རིམ་ནས་མཐོ་རིམ་དུ་འཕེལ་རྒྱས་སུ་འགྲོ་བ་དང་འཕོ་འགྱུར་འབྱུང་བའི་ཆོས་ཉིད་དོ། །
སྲོག་རྟ,འཁོར་ལོ་སོགས་ཀྱི་སྲོག་རྟའོ། །
སྲོག་སྐྱོབ་གོས,ཆུ་ནང་དུ་ལྷུང་བ་ན་ཆུ་ཁར་གཡེངས་ནས་གཏིང་དུ་མི་འབྱིང་བར་ཉེན་ཁ་ལས་ཐར་བྱེད་ཀྱི་སྟོད་འགག་ཅིག་གོ །
སྲོག་སྐྱོབ་གྲུ,ཆུ་ནང་དུ་ཉེན་ཁ་བྱུང་ཚེ་སྤྱད་རྒྱུའི་ཆེད་བཟོས་ཀྱི་མགྱོགས་གྲུའོ། །
སྲོག་སྐྱོབ་མཁན,ཆག་སྒོའི་ཉེན་ཁ་དང་ཕྲད་ཚེ་འཕྲལ་དུ་སྐྱོབ་པར་བྱེད་མཁན་ནོ། །
སྲོག་སྐྱོབ་རྐྱལ་གོར། སྐྱོབ་གོར,མཚོ་གྲུ་སོགས་ཆག་སྒོ་དང་ཕྲད་པའི་ཚེ་མི་རྣམས་ཆུ་གཏིང་དུ་མི་འབྱིང་བར་སྲོག་གི་ཉེན་ཁ་ལས་ཐར་བར་བྱེད་པའི་རྐྱལ་བ་གོར་མོ་ཞིག་གོ །
སྲོལ་གཉིས་ལམ་ལུགས,ལམ་ལུགས་མི་འདྲ་བ་གཉིས་མཉམ་སྤྱོད་བྱེད་པའི་ལམ་ལུགས་སོ། །
སྲོལ་བཟང༌། གཤིས་བཟང༌,ཚུལ་དང་མཐུན་པའི་ཡ་རབས་ཀྱི་གཤིས་སྤྱོད་དོ། །
སྲོལ་བརྒལ,སྤྱི་པའི་ཀུན་སྤྱོད་དང་སྒྲིགས་སྲོལ་ལས་བརྒལ་བའོ། །
སྲོལ་བརྒལ,རྒྱུན་སྲོལ་ལས་འདས་པར་བྱས་པའོ། །
སྲོལ་འགལ,འབྲེལ་ཡོད་ཀྱི་གཏན་ཁེལ་ལམ་སྒྲིགས་སྲོལ་དང་འགལ་བའོ། །
སྲོལ་འབྱེད་པ,སྲོལ་ལུགས་གསར་དུ་གཏོད་པ་པོའོ། །
སྲོལ་ཡིག,རྒྱལ་ཁབ་དབང་ཆའི་ལས་ཁུངས་ཀྱིས་གཏན་འབེབས་དང་ཆོག་མཆན་ཐོབ་པའི་བཅའ་ཁྲིམས་རང་བཞིན་གྱི་ཡིག་ཆ་སྟེ། གཙོ་བོ་དོན་འགའ་ཞིག་དང་ལས་ཁུངས་གང་ཞིག་གི་རྩ་འཛུགས་འགན་དབང་སོགས་ཀྱི་ཐད་བཟོས་པའི་ཐག་བཅད་ཀྱི་ཡི་གེའོ། །
སྲོལ་རྒྱུན་དུས་ཆེན,རྒྱུན་གྱི་འཚོ་བའི་ཁྲོད་ཀྱི་ལུགས་སྲོལ་དུ་ཆགས་པའི་དགའ་སྟོན་དང་རྗེས་དྲན་སོགས་ཀྱི་ཉི་མའོ། །
སྲོལ་ལོག,ཚུལ་དང་མི་མཐུན་པའི་ལུགས་སྲོལ་ལོག་པའོ། །
སྲོས་གོར,མེ་ལ་བསྲོས་ཏེ་ཚོས་པར་བྱས་པའི་གོ་རེའོ། །
སླ་གོང༌། ཁེ་གོང༌,གོང་ཚད་བདེ་བའོ། །
སླ་ཆོས། སླ་ཐབས,བྱ་བ་བསྒྲུབ་པར་སེམས་གཏིང་ནས་དང་དུ་མི་ལེན་པར་ཕྱི་ཚུལ་གྱི་ཁ་ཁྲལ་འཇལ་བའོ། །
སླ་འཕྲིན,རྣམ་པ་སླ་ཆོས་སུ་བྲིས་པའི་གཞུང་ཡིག་གི་རིགས་ཤིག་གོ །
སླང་གཟུགས་སྒོག་ཆས,སླ་ངའི་དབྱིབས་ཅན་གྱི་འཁོར་སྒོག་ཅིག་གོ །
སླང་བཞར། འབྲས་ཀོག,ཟས་འཚེད་པའི་སྐབས་སུ་སླ་ངའི་ངོས་སུ་འདྲེགས་ཏེ་འབྱར་བའི་རིམ་པ་དང༌། ཚ་འདྲེགས་བྱས་ཏེ་བཟོས་པའི་ཟས་ཚོད་ཅིག་གོ །
སླང་འཁྲུད,སྨྱུག་ཤར་དང་སྤེན་མ་སོགས་གཅིག་ཏུ་བཅིངས་པའི་སླང་སྣོད་འཁྲུད་བྱེད་ཅིག་གོ །
སླང་འབྱར,ཕོ་ལོག་གམ་ཤ་མོག་སོགས་ཁྲོ་སླང་དུ་སྦྱར་ཏེ་སྣུམ་སྲེག་བྱས་པའོ། །
སླང་ལེབ,སྡེར་མའི་དབྱིབས་དང་འདྲ་བའི་སླ་ང་ཞིག་གོ །
སླར་འདྲེན,ལས་བྲལ་དང་ལས་འཁྱུར་ངལ་གསོ་བྱས་ཟིན་པའི་མི་སྣ་རྣམས་སླར་ཡང་སྔར་གྱི་ལས་ཁུངས་སུ་གདན་འདྲེན་ཞུ་བའོ། །
སླར་འབྱུང་ཐོན་ཁུངས,ཕྱོགས་བསྡུས་ཀྱིས་བཟོ་སྣོན་བྱས་ཏེ་སླར་ཡང་བེད་སྤྱོད་རིན་ཐང་ཡོད་པར་བྱེད་དུ་རུང་བའི་རང་བྱུང་ཐོན་ཁུངས་རྣམས་སོ། །
སླར་སོས,སྐྱེ་དངོས་སོགས་དངོས་པོ་འགའ་ཞིག་གི་བྱེད་ལས་ཉམས་ཤིང་གུད་པར་གྱུར་པ་ལས་རིམ་གྱིས་སླར་སོས་ཏེ་སོར་ཆུད་པའོ། །
སླར་སྐྱེ,རྩི་ཤིང་སོགས་ཐེངས་གཉིས་པར་སྐྱེས་པའམ་སྔ་མའི་རྣམ་པར་སླར་གསོ་བྱུང་བའོ། །
སླར་སྐྱེ་ནུས་ཁུངས,མིའི་རིགས་ཀྱིས་ཡང་བསྐྱར་བེད་སྤྱོད་བྱེད་ཆོག་པའི་རང་བྱུང་ཐོན་ཁུངས་སྣ་ཚོགས་ཏེ། སྐྱེ་དངོས་དང་ཆུ་ལྟ་བུའོ། །
སླར་སྐྱེས་ཆུ,བར་ཆུ་ཞེས་པ་དང་འདྲའོ། །
སླར་སྐྱེས་ནགས་ཚལ,གདོད་མའི་ནགས་ཚལ་རྣམས་མིས་གཅོད་པའམ་རང་བྱུང་གི་གནོད་པ་ཐེབས་རྗེས་སླར་ཡང་གསར་དུ་སྐྱེས་པའི་ནགས་ཚལ་ལོ། །
སླར་སྐྱེས། སླར་བྱུང༌,༡ ཚེ་སྲོག་སླར་ཡང་ཐོབ་པ་དང་རྨ་ཁ་སླར་སོས་པ་དང་སྐྲ་སླར་སྐྱེས་པ་སོགས་དང༌། ༢ བེད་མེད་དུ་གྱུར་པའི་དངོས་པོ་རྙིང་བ་གསར་བར་བསྒྱུར་པའོ། །
སླུ་འཚོང༌,བྱིས་པ་དང་བུད་མེད་སོགས་སླུ་ཐབས་ཀྱིས་མི་གཞན་ལ་འཚོང་བའོ། །
སླེ་གྲུག,གྲུ་གུ་དང་རྩེད་སྟངས་གཉིས་ཀར་གོ་དགོས་ཏེ། རྩལ་རའི་ནང་དུ་ལུས་རྩལ་པ་རྣམས་ཁག་གཉིས་སུ་བགོད་ཅིང་ཁག་རེར་མི་ལྔ་རེ་བྱས་ནས་སྤོ་སྒྲོམ་ངོས་ཀྱི་དམིགས་གོར་ནང་དུ་གྲུ་གུ་འཕངས་ནས་ཅི་ཙམ་བཅུག་པའི་མང་ཉུང་གིས་རྒྱལ་ཕམ་འབྱེད་པའི་ལུས་རྩལ་ཞིག་སྟེ། དང་པོ་གྲུ་གུ་སླེ་བོའི་ནང་འཕེན་པའི་རྩེད་སྟངས་ལས་མཆེད་སྟབས་སླེ་གྲུག་ཅེས་ཐོགས་སོ། །
སླེ་པོའི་རྒྱུ་ལམ། སླེ་ལམ,དབང་པོ་སྐྱོན་ཅན་ནམ་སླེ་པོ་དག་འགྲོ་བའི་ཆེད་དུ་བཟོས་པའི་ལམ་དམིགས་བསལ་བ་ཞིག་གོ །
སླེ་བོ,སྨྱུག་མ་སོགས་ཀྱིས་བསླས་པའི་འཁུར་སྣོད་དོ། །
སླེ་འཁོར,ཚོང་ཁང་སོགས་ནས་ཉོས་པའི་དངོས་རྫས་རྣམས་འཁྱེར་བྱེད་འདེད་འཁོར་སྟེང་དུ་སླེ་བོ་ལྟ་བུའི་སྣོད་ཡོད་པ་ཞིག་གོ །
སླེ་འཕེན,སྤོ་ལོ་སླེ་མིག་ནང་དུ་འཕེན་པའོ། །
སློང་ཆས,འཕྲུལ་ཆས་དང་ཚད་ཁྲ་གློག་གི་མཁོ་ཆས་སོགས་བྱ་བ་བྱེད་པར་སྐུལ་སློང་བྱེད་པའི་ཡོ་བྱད་ཅིག་གོ །
སློབ་ཁང༌,སློབ་གྲྭའི་སློབ་ཁྲིད་བྱེད་སའི་ཁང་པའོ། །
སློབ་ཁོངས,སློབ་གྲྭ་ག་གེ་མོའི་སློབ་མར་གྱུར་པའི་འོས་ཐོབ་མཚོན་བྱེད་རུས་མིང་བཀོད་པའི་ཐོ་ཡིག་ཅིག་གོ །
སློབ་ཁྲིད,དགེ་རྒན་གྱིས་ཤེས་རིག་དང་ནུས་རྩལ་སོགས་སློབ་མར་སློབ་ཅིང་བརྒྱུད་པའི་གོ་རིམ་མོ། །
སློབ་ཁྲིད་གྲ་སྒྲིག། ཁྲིད་གྲབས,དགེ་རྒན་གྱིས་སློབ་ཁྲིད་མ་བྱས་པའི་སྔོན་དུ་འཁྲིད་བྱ་གྲ་སྒྲིག་བྱེད་པའོ། །
སློབ་ཁྲིད་གྲོལ,གཏན་ཁེལ་ལྟར་གྱི་སློབ་ཁྲིད་དུས་ཐུན་མཇུག་བསྒྲིལ་བའོ། །
སློབ་ཁྲིད་ཐོག་ཁང༌,སློབ་ཁྲིད་དང་སློབ་སྦྱོང་བྱེད་སའི་ཐོག་བརྩེགས་ཅན་གྱི་ཁང་པའོ། །
སློབ་ཁྲིད་འཚོགས,དགེ་རྒན་གྱིས་སློབ་ཁྲིད་བྱེད་པ་དང་སློབ་མས་སློབ་ཁྲིད་ལ་ཉན་པའི་ཁྲིད་ཐུན་འཚོག་པའོ། །
སློབ་གཉེར,༡ སློབ་གྲྭར་སློབ་སྦྱོང་བྱེད་པ་དང༌། ༢ རིག་གཞུང་ལ་རྟོག་ཞིབ་བྱེད་པའོ། །
སློབ་གཙོ,སློབ་གྲྭའི་སྲིད་འཛིན་དང་ལས་དོན་གྱི་ཆེས་མཐོ་བའི་མགོ་ཁྲིད་དོ། །
སློབ་གཙོས་འགན་ཁུར་ལམ་ལུགས,སློབ་གྲྭའི་ནང་སློབ་གྲྭའི་མགོ་འཛིན་གྱིས་སྤྱི་ཡོངས་ཀྱི་ལས་ཀར་འགན་འཁུར་བའི་ལམ་སྲོལ་ལོ། །
སློབ་གཞིའི་ཁྲིད་དཔྱོད,སློབ་གྲྭ་རང་རང་གི་ཁྱད་ཆོས་གཞིར་བཟུང་བའི་སློབ་ཁྲིད་ཞིབ་འཇུག་གོ །
སློབ་གསེང་ལུས་སྦྱོང༌,སློབ་གྲྭའི་སློབ་ཁྲིད་ཀྱི་ཐུན་གསེང་དུ་རྩེ་བའི་ཐུན་མོང་ལུས་སྦྱོང་ངོ༌། །
སློབ་གསོ་བཅོས་བསྒྱུར,སློབ་གསོའི་ལམ་ལུགས་དང་སྒྲིག་སྲོལ་བཅོས་བསྒྱུར་བྱེད་པའོ། །
སློབ་གསོའི་དྲ་བ,སློབ་གསོའི་སྐོར་གྱི་བརྡ་འཕྲིན་ཆེད་གཉེར་གྱི་དྲ་བའོ། །
སློབ་གསོའི་ལས་རིགས,སློབ་གསོའི་བྱ་བཞག་གཉེར་བའི་ལས་རིགས་སོ། །
སློབ་གོས,སློབ་གྲྭས་གཏན་ལ་ཕབ་པའི་གཅིག་གྱུར་གྱི་གྱོན་གོས་སོ། །
སློབ་གྲོགས,སློབ་གྲྭ་གཅིག་གི་ནང་ནས་སློབ་སྦྱོང་ལྷན་ཅིག་ཏུ་བྱེད་པའི་སློབ་མའོ། །
སློབ་གྲྭ་བརྗེ་སྤོ,སློབ་གྲྭ་གཅིག་ནས་སློབ་གྲྭ་གཞན་ཞིག་ཏུ་བརྗེས་པའོ། །
སློབ་གྲྭའི་གདམས་ཚིག,སློབ་གྲྭས་གཏན་འབེབས་བྱས་པའི་སློབ་མ་ཡོངས་ལ་ཁྲིད་སྟོན་གྱི་དོན་སྙིང་ལྡན་པའི་ཚིག་གོ །
སློབ་གྲྭའི་རྒོལ་རླབས,སློབ་གྲྭའི་དགེ་སློབ་དང་ལས་བཟོ་པ་དག་གིས་སྐབས་དེའི་ཆབ་སྲིད་དམ་སློབ་གྲྭའི་ལས་དོན་ལ་ཡིད་མ་མགུ་བའི་རྐྱེན་གྱིས་བསླངས་པའི་རྒོལ་གླེང་ཁྲོམ་སྐོར་གྱི་བྱེད་སྒོའོ། །
སློབ་གྲྭའི་རྒྱ་སྒོ,སློབ་གྲྭའི་ཕྱི་ཡི་སྒོ་ཆེན་ནོ། །
སློབ་གྲྭའི་སྨན་པ། སློབ་སྨན,སློབ་གྲྭའི་ནང་དགེ་སློབ་ལས་མི་བཅས་ལ་ཞབས་ཕྱི་སྒྲུབ་མཁན་གྱི་སྨན་པའོ། །
སློབ་གྲྭར་ཞུགས,༡ སློབ་གྲྭ་གང་རུང་ཞིག་ཏུ་ཞུགས་ནས་སློབ་སྦྱོང་བྱེད་མགོ་ཚུགས་པ་དང༌། ༢ སློབ་ཆུང་དུ་ཞུགས་ནས་སློབ་སྦྱོང་བྱེད་པའོ། །
སློབ་གླིང༌,༡ མཐོ་རིམ་སློབ་གྲྭའི་ནང་ཚན་ཞིག་སྟེ། སྦྱང་ཚན་གང་རུང་ཞིག་གཙོ་བོར་བྱས་ནས་འཁྲིད་པ་བཟོ་ལས་སློབ་གླིང་དང་རོལ་མའི་སློབ་གླིང་དང་དགེ་འོས་སློབ་གླིང་ལྟ་བུ་དང༌། ༢ སློབ་གྲྭ་ཆེན་མོའི་ནང་ནས་སློབ་ཆེན་དང་ཚན་ཁག་གི་བར་དུ་སྦྱང་ཚན་དང་བསྟུན་ནས་བཙུགས་པའི་ཡན་ལག་གི་སློབ་ཁྲིད་སྲིད་འཛིན་ལས་ཁུངས་ཤིག་སྟེ་རྩོམ་རིག་གླིང་དང་དངོས་རིག་གླིང་ལྟ་བུའོ། །
སློབ་ཆུང༌,བྱིས་པ་དང་ལོ་ཆུང་རྣམས་ལ་ཐོག་མའམ་རྨང་གཞིའི་སློབ་གསོ་སྤེལ་ཡུལ་གྱི་སློབ་གྲྭ་ཆུང་བའོ། །
སློབ་ཆེན,སློབ་གྲྭ་ཆེན་མོ་སྟེ། མཐོ་རིམ་སློབ་གསོ་ལག་བསྟར་བྱེད་པའི་ལས་ཁུངས་སོ། །
སློབ་ཐོན་དཔང་ཁྱེར,སློབ་གྲྭ་སོགས་ནས་སློབ་མཐར་ཕྱིན་ནས་ཐོན་པའི་དཔང་ཡིག་གམ་ལག་འཁྱེར་རོ། །
སློབ་ཐོན་དཔང་ཡིག,སློབ་གྲྭ་ནས་འོས་ཚད་ལོངས་ཏེ་མཐར་ཕྱིན་པའི་དཔང་རྟགས་ཀྱི་འཛིན་ཡིག་གི་རིགས་སོ། །
སློབ་ཐོན་སློབ་མ,སློབ་གྲྭ་དང་སྦྱོང་བརྡར་འཛིན་གྲྭ་ནས་སློབ་སྦྱོང་གི་དུས་ཚོད་ལོངས་ཤིང་མཐར་ཕྱིན་ཚད་གཞིར་སླེབས་པའི་སློབ་མའོ། །
སློབ་ཐོན། སློབ་མཐར་ཕྱིན,སློབ་གྲྭ་དང་སྦྱོང་བརྡར་འཛིན་གྲྭ་ནས་སློབ་སྦྱོང་གི་དུས་ཚོད་ལོངས་ཤིང་དམིགས་ཚད་ལ་སླེབས་ནས་མཐར་ཕྱིན་པའོ། །
སློབ་དགོངས,རྐྱེན་དབང་གིས་སློབ་སྦྱོང་བྱེད་ཐབས་མ་བྱུང་བར་སློབ་ཁོངས་སུ་བཞག་ཏེ་གནས་སྐབས་སློབ་སྦྱོང་གི་མཚམས་འཇོག་པའོ། །
སློབ་དཔོན,མཐོ་རིམ་སློབ་གྲྭའི་ཆེས་མཐོ་བའི་དགེ་རྒན་གྱི་གོ་མིང་ངོ༌། །
སློབ་དཔོན་གཞོན་པ,མཐོ་རིམ་སློབ་གྲྭའི་ནང་གི་དགེ་རྒན་ཆེན་མོའི་རིམ་པ་གཞོན་པའི་གོ་མིང་ཞིག་གོ །
སློབ་དཔྱོད་ཁང༌,སློབ་གསོའི་སྡེ་ཁག་དང་སློབ་གྲྭའི་ནང་དུ་སློབ་ཁྲིད་ཀྱི་གནད་དོན་ལ་ཞིབ་འཇུག་བྱེད་པའི་རྩ་འཛུགས་སོ། །
སློབ་དོར,རྐྱེན་དབང་གིས་སློབ་གྲྭར་འགྲོ་བའི་མཐའ་མ་འཁྱོངས་པར་མཚམས་ཆད་པའོ། །
སློབ་ན། སློབ་ལོ,བྱིས་པ་སློབ་གྲྭར་འགྲོ་རན་པའི་ན་ཚོད་དོ། །
སློབ་ཕྱིའི་བྱེད་སྒོ,སློབ་ཐུན་གྱི་ཕྱིའམ་སློབ་གྲྭའི་སློབ་ཁྲིད་ལས་གཞན་པའི་བྱེད་སྒོའོ། །
སློབ་བསྐྱུར,སློབ་མ་རྣམས་ཀྱིས་རེ་འདོད་གང་རུང་འགྲུབ་པའི་ཆེད་དུ་ཐམས་ཅད་ཀྱིས་སློབ་སྦྱོང་བྱེད་པ་བསྐྱུར་ཏེ་ངོ་རྒོལ་བྱེད་པའོ། །
སློབ་བསྡུ,སློབ་མ་གསར་པ་བསྡུ་ལེན་བྱེད་པའོ། །
སློབ་བྱོལ,རྒྱུ་མཚན་མེད་པར་སློབ་གྲྭར་མི་འགྲོ་བའམ་སློབ་སྦྱོང་ལས་བྱོལ་བའོ། །
སློབ་མ་གསར་པ། སློབ་སར,སློབ་གྲྭ་ལ་གསར་དུ་ཞུགས་པའི་སློབ་མའོ། །
སློབ་མ་ཚོགས་པ,སློབ་ཆེན་ནམ་སློབ་འབྲིང་ནང་གི་མང་ཚོགས་ཀྱི་སྒྲིགས་འཛུགས་ཤིག་གོ །
སློབ་མཇུག,སློབ་དུས་གཅིག་གི་མཇུག་གོ །
སློབ་མའི་དཔང་ཡིག,སློབ་མ་ཡིན་པར་མཚོན་པའི་དཔང་ཡིག་གོ །
སློབ་མའི་ལག་དེབ,སློབ་གྲྭ་བས་ལག་ཏུ་འཁྱེར་བའི་བསྲུང་བྱ་དང༌། སྦྱངས་འབྲས་སོགས་བྲི་བའི་དེབ་བོ། །
སློབ་ཚུགས་མཛད་སྒོ,སློབ་དུས་སམ་སློབ་སྐབས་གཅིག་གི་མགོ་ཚུགས་པའི་མཛད་སྒོའོ། །
སློབ་ཞུགས,སློབ་གྲྭར་ཐོག་མར་ཞུགས་པའོ། །
སློབ་ཞོར་ངལ་རྩོལ,༡ སློབ་གསེང་གི་དུས་ཚོད་སྤྱད་ནས་ངལ་རྩོལ་བྱེད་ཅིང་དེའི་ཡོང་འབབ་ཀྱིས་སློབ་སྦྱོང་དང་འཚོ་བའི་འགྲོ་གྲོན་ལ་ཁ་གསབ་བྱེད་པ་དང༌། ༢ སློབ་གྲྭ་འགའ་རེས་སློབ་མ་རྣམས་ལ་སློབ་སྦྱོང་གི་ཞར་ལ་ངལ་རྩོལ་བྱེད་དུ་འཇུག་ཅིང་དེའི་ཡོང་འབབ་ཀྱིས་སློབ་སྒྲུབ་མ་དངུལ་བྱེད་པའི་སློབ་གྲྭ་གཉེར་སྟངས་ཤིག་གོ །
སློབ་འཐེན,རྒྱུ་རྐྱེན་གང་རུང་གི་དབང་གིས་མུ་མཐུད་དུ་སློབ་སྦྱོང་བྱེད་མི་ཐུབ་པའམ་སྒྲིག་ལམ་ལ་ཚབས་ཆེན་འགལ་བས་མུ་མཐུད་ནས་སློབ་སྦྱོང་བྱེད་དུ་མི་བཅུག་པར་སློབ་གྲྭའི་སྐྱིད་སྡུག་ནས་ཕུད་པའོ། །
སློབ་འཕར་གྲབས་རྒྱུགས,སློབ་རིམ་འཕར་ཚེ་སྤྲད་པར་བྱ་བའི་གྲ་སྒྲིག་ཡིག་རྒྱུགས་སོ། །
སློབ་འཕར,རིམ་པ་དམའ་བའི་སློབ་གྲྭ་ནས་རིམ་པ་མཐོ་བའི་སློབ་གྲྭ་ཞུགས་པའོ། །
སློབ་ཡོན,སློབ་ཕྲུག་གིས་སློབ་གྲྭའི་གཏན་ཕབ་ལྟར་འཇལ་དགོས་པའི་འགྲོ་གྲོན་དང༌། མི་སྒེར་གྱི་སློབ་སྦྱོང་གི་འགྲོ་གྲོན་རྣམས་སོ། །
སློབ་རའི་གླུ་དབྱངས,སློབ་གྲྭའི་ནང་ཁུལ་དུ་དར་ཁྱབ་ཆེ་བའི་གླུ་དབྱངས་ཀྱི་རིགས་སོ། །
སློབ་རྟགས,སློབ་གྲྭའི་མིང་བྱང་དང་ཁྱད་ཆོས་སོགས་མཚོན་བྱེད་ཀྱི་རྟགས་མའོ། །
སློབ་ལས་ལྟ་ཞིབ་པ,སློབ་གསོའི་སྲིད་འཛིན་ལས་ཁུངས་ནང་དུ་སློབ་གྲྭའི་བྱ་བ་ལ་ལྟ་སྐུལ་བྱེད་པའི་མི་སྣའོ། །
སློབ་ཤོར,ནད་དང་དབུལ་ཕོངས་སོགས་ཀྱི་རྐྱེན་ལས་སློབ་ལོ་ལོན་པའི་བྱིས་པའམ་གཞོན་ནུ་རྣམས་སློབ་གྲྭར་ཞུགས་པའི་གོ་སྐབས་ཤོར་པའམ་སློབ་སྦྱོང་གི་མཚམས་ཆད་པའོ། །
སློབ་སྐབས,སློབ་ལོ་གཅིག་ལ་སློབ་སྐབས་གཉིས་ཏེ། སྟོན་དུས་སློབ་མགོ་བརྩམས་ནས་དགུན་གནང་གི་བར་སློབ་སྐབས་གཅིག་དང༌། དཔྱིད་དུས་སློབ་མགོ་བརྩམས་ནས་དབྱར་གནང་གི་བར་སློབ་སྐབས་གཅིག་ཏུ་བྱེད་དོ། །
སློབ་སྐར,མཐོ་རིམ་སློབ་གྲྭའི་ནང་དུ་སློབ་ཁྲིད་ཀྱི་དུས་ཚོད་བརྩི་བའི་ཚད་གཞི་ཞིག་སྟེ། དེ་འདྲའི་གཏན་ཁེལ་གྱི་སློབ་སྐར་ལོངས་ན་སློབ་མ་གཞི་ནས་སློབ་མཐར་ཕྱིན་པ་ཡིན་ནོ། །
སློབ་སྐྱོར་དངུལ,སྲིད་གཞུང་དང་སྤྱི་ཚོགས་ཚོགས་པ་སོགས་ཀྱིས་སློབ་མ་དབུལ་པོ་རྣམས་ལ་བྱིན་པའི་རོགས་དངུལ་ལོ། །
སློབ་སྔོན་འཛིན་གྲྭ,སློབ་གྲྭར་འགྲོ་བའི་སྟ་གོན་ནམ་ཉེར་བསྡོགས་སུ་བཙུགས་པའི་རྨང་གཞི་འདིང་བའི་འཛིན་གྲྭའོ། །
སློབ་སྔོན་སློབ་གསོ,སློབ་ལོ་མ་ལོན་པའི་བྱིས་པར་གཏོང་བའི་སློབ་གསོའོ། །
སློབ་སྟོན་ཁང༌,སློབ་གྲྭའི་སློབ་གསོའི་བྱེད་ཕྱོགས་ལ་མཛུབ་སྟོན་གྱི་བྱ་བ་སྒྲུབ་པའི་སྡེ་ཚན་ཞིག་གོ །
སློབ་སྟོན་གཙོ་འགན་པ,སློབ་གྲྭའི་སློབ་སྟོན་ཁང་གི་གཙོ་འགན་འཁུར་མཁན་ནོ། །
སློབ་སྡོད་ལམ་ལུགས,སློབ་མ་སློབ་གྲྭར་བཅའ་སྡོད་བྱེད་པའི་ལམ་ལུགས་སོ། །
སློབ་སྦྱོང་གོ་སྐབས,སློབ་སྦྱོང་བྱེད་པའི་དུས་ཚོད་དམ་དུས་སྐབས་སོ། །
སློབ་སྦྱོང་བསྐོས་མི,འཛིན་གྲྭའི་སློབ་མ་རྣམས་ལས་སློབ་སྦྱོང་གི་བྱ་བའི་འགན་འཁུར་པར་ཆེད་དུ་བསྐོས་པའི་འོས་མིའོ། །
སློབ་ཨང༌,སློབ་གསོ་དོ་དམ་ཚན་པས་གོ་རིམ་ལྟར་བཀོད་པའི་སློབ་མའི་ཨང་གྲངས་སོ། །
ཧ་མིའི་ཀུ་བ,ཡུ་གུར་གྱི་ཡུལ་ཧ་མི་ཞེས་པ་ལས་ཐོན་པའི་ཀུ་བ་རོ་མངར་ཞིང་ཁ་དོག་སེར་ལ་དབྱིབས་འཇོང་བ་ཞིག་གོ །
ཧ་ཡང༌,མདོག་དཀར་ཞིང་མཉེན་ཆ་ཆེ་ལ་རྒྱུ་ཡང་བའི་ལྕགས་རིགས་གློག་དང་དྲོད་འདྲེན་པ་སོགས་ལ་སྤྱོད་སྒོ་རྒྱ་ཆེ་བའི་བཟོ་ལས་རྒྱུ་ཆ་ཞིག་གོ །
ཧ་ལོག,བཟོ་གྲྭ་དང་ཚོང་ཁང་སོགས་ཀྱི་མ་རྩ་བརྡིབས་ནས་སྒོ་བརྒྱབས་པའོ། །
ཧམ་པ,ངན་པའི་སྟོབས་ཤུགས་དང་ངན་སྤྱོད་ཀྱིས་ཧམ་པ་ཚ་པོ་བྱེད་པའོ། །
ཧམ་རྒྱུ་ནག་པོ,ནད་སྲིན་འགོག་བྱེད་སྨན་གྱི་རིགས་ཤིག་གོ །
ཧར་ལྷུང༌། ཧོབ་ཆག,རིན་གོང་དང་འཛའ་ཐང་སོགས་གློ་བུར་དུ་མར་ཆག་པའོ། །
ཧལ་གོར,སོབ་གོར་གྱི་བར་དུ་གཡོས་སྐམ་དྲོན་མོ་དང་སྐྱུར་ཚལ་སོགས་བཅུག་པའི་ནུབ་ལུགས་ཀྱི་ཟས་རིགས་ཤིག་སྟེ། རྣམ་པ་ཁྱི་ཧལ་ཚེ་ལྕེ་བསྣར་བ་དང་འདྲ་བས་སྒྲ་དོན་གྱི་ཕྱོགས་གཉིས་ཆར་བསྒྱུར་བའི་སྒོ་ནས་མིང་དུ་བཏགས་པའོ། །
ཧིན་དྷུའི་ཆོས་ལུགས,རྒྱ་གར་གྱི་བྲམ་ཟེའི་ཆོས་ལུགས་ལས་འགྱུར་ཏེ་བྱུང་བའི་ཆོས་ལུགས་ཤིག་གོ །
ཧེ་རུན,རོ་ཁ་ཞིང་མདོག་དཀར་ལ་དུག་དང་ལྡན་པ། སྤྱད་ཅིང་སྤྱད་ན་ངན་གོམས་སུ་འགྲོ་བའི་སྐྱེ་བཅས་དངོས་རྫས་ཤིག་གོ །
ཧེམ་བག,ཤ་དང་སྔོ་ཚལ་དང་འོ་སྤྲིས་སོགས་བར་དུ་བཅུག་ནས་བཟོས་པའི་གོར་སོབ་ཅིག་སྟེ(hamburger)ཞེས་པའི་སྒྲ་གདངས་ཀྱི་ཆ་ཡང་ཡོད་པས་སྒྲ་དོན་གཉིས་ཀྱི་ཆར་བསྒྱུར་པའོ། །
ཧེར་ཙེ,"འཇར་མན་གྱི་དངོས་ཁམས་རིག་པའི་མཁས་པ(Heinrich Rudolf Her­tz, 1857-1894) ཧེན་རིས་རུད་ཏོལ་ཧེར་ཙེ་ཞེས་པའི་མིང་གི་ཆ་ནས་བཏགས་པའི་འདར་ཚད་ཀྱི་རྩིས་གཞི་ཞིག་སྟེ། དངོས་པོ་རྣམས་སྐར་ཆ་གཅིག་གི་ཡུན་ལ་ཐེངས་གཅིག་འདར་བ་ལ་ཧེར་ཙེ་གཅིག་ཟེར་རོ། །"
ཧོར་བ། སྐྱ་ཁྲ,འདབ་ཆགས་ཀྱི་རིགས། ལུས་ཆུང་ལ་གྲུང་བ། ལྟོ་བ་དཀར་སྐྱ། མགོ་ལེབ་ཅིང་མིག་དམར་བ། མཆུ་ཐུང་ལ་རྣོ་ཞིང་གུག་པ། སྡེར་མོ་རྣོ་བ། སྒྲོ་མདོག་སྐྱ་བོ་ལ་ནག་ཟལ་ཅུང་ཟད་ཡོད་པ།  འཇུམ་རྩལ་ཆེ་བ། ཁྱོ་ཤུག་བསྡེབས་ནས་བྲག་ལ་ཚང་འཆའ་ཞིང་གཤོག་པའི་རྡེབ་འདེགས་ཀྱིས་ནམ་མཁའི་གནས་གཅིག་ཏུ་ཡུན་རིང་སྡོད་ཐུབ་པའི་ཁྱད་ཆོས་ཅན་ཞིག་གོ །
ཧྥའི་དྲོད་ཚད། ཧྥ་དྲོད,"འཇར་མན་གྱི་དངོས་ཁམས་རིག་པ་བ་ཧྥ་རེན་ཧེད(Fahrenheit, Gabriel Daniel 1686- 1736) ཀྱིས་གསར་གཏོད་བྱས་པའི་དྲོད་ཚད་ཀྱི་རྩི་གཞི་ཞིག་སྟེ། དེས་ཚྭ་ཆུའི་འཁྱག་ཚད ༠ དང༌། གཙང་ཆུའི་འཁྱག་ཚད ༣༢ དང༌། ཁོལ་ཚད་ཏུའུ ༢༡༢ ཏེ་རིམ་པ་གསུམ་དུུ་གཏན་འབེབས་བྱས་ཤིང༌། སེ་མིང་པའི་དྲོད་ཚད་ལ་བསྡུར་ན་གོར་ཐིག་མན་གྱྀ་ཚད ༡༨ ནས་ཚད་༡༠༠ དང་འདྲ་བའོ། །"
ཧྥོ་འོད། ལེམ་འོད,དངོས་པོ་ཁ་ཤས་ཕན་ཚུན་བརྡར་བ་དང༌། སྒུལ་བའམ་འོད་ནུས་དང་ཚ་ནུས་དང་གློག་རླབས་བཅས་ཀྱི་ནུས་པའི་དབང་གིས་འཕྲོ་བའི་འོད་ཟེར་
ཧྥོ་ལུད། ལེམ་ལུད,གཙོ་བོར་ལིན་རྒྱུ་མཁོ་འདོན་བྱེད་ཅིང་ལོ་ཏོག་གི་འབྲུ་རྡོག་ཆེ་བ་དང་སྔ་ཙམ་སྨིན་རྒྱུ་སྐུལ་བའི་ལུད་རྫས་སཽ། །
ཧྥོ་སྐྱུར། ལེམ་སྐྱུར,རྫས་འགྱུར་གྱི་རྣམ་པ(H3P04) ཅན་གྱི་སྐྱེ་མེད་འདྲེས་རྫས་དྭངས་པ་ཞིག་སྟེ། མཁའ་དབུགས་ཀྱི་ནང་དུ་ཞུ་སླ་ཞིང་གཟན་ཆས་དང་སྨན་རྫས་སུ་བཀོལ་ལོ། །
ཧྲན་ཏུང་མགྱོགས་བཤད,འཁྲབ་མཁན་གྱིས་ལག་ཏུ་སྨྱུག་ལེབ་གཉིས་སམ་དུ་མ་སྦྲེལ་བ་ཞིག་བཟུང་ནས་ཕན་ཚུན་རྡེག་དཀྲོལ་བྱེད་པའི་འགྲོས་དང་བསྟུན་ནས་འཁྲབ་ཚིག་རྣམས་ཉམས་འགྱུར་སྣ་ཚོགས་སྟོན་བཞིན་ངག་ནས་ཤར་མར་བཤད་པའི་རྩེད་མོ་ཞིག་སྟེ། ལུགས་འདི་ཧྲན་ཏུང་ས་ཁུལ་དུ་དར་ཁྱབ་ཆེ་བས་མིང་ཡང་དེ་ལྟར་ཆགས་སོ། །
ཧྲིལ་གྲངས,༡ ཆ་ཤས་སམ་རྗེས་འབྲང་མེད་པའི་གྲངས་ཀ་རིལ་པོ་སྟེ། དེ་ལ་དངོས་ཧྲིལ་གྲངས་དང་ལྡོག་ཧྲིལ་གྲངས་གཉིས་ཡོད། དངོས་ཀྱི་ཧྲིལ་གྲངས་ནི་ཐིག་ལེ་ཡན་གྱི་༡.༢.༣.སོགས་ཡིན་ལ། ལྡོག་པའི་ཧྲིལ་གྲངས་ནི་ཐིག་ལེ་མན་གྱི༡.༢.༣. སོགས་ཡིན། དེ་དག་དང་ཐིག་ལེ་བཅས་གྱི་སྤྱི་མིང་ལ་ཧྲིལ་གྲངས་ཞེས་པ་དང༌། ༢ ཁ་ལྷག་མེད་པའི་གྲངས་ཀ་སྟེ། བཅུ། ཉིས་བརྒྱ། སུམ་སྟོང༌། བཞི་ཁྲི་ལྟ་བུའོ། །
ཧྲིལ་དུས,དུས་ཚོད་བརྩི་གཞིར་བྱས་པའི་སིལ་གྲངས་སམ་རྗེས་འབྲང་མེད་པའི་གྲངས་ཀའོ། །
ཧྲིལ་སྐར,གཏན་ཕབ་སྐར་གྲངས་ཧྲིལ་བོའམ་སྐར་མ་མཐོ་ཤོས་སོ། །
ཨ་གར,ཤིང་ཆེན་གྱི་རིགས་ཤིག་སྟེ། སྡོང་པོ་རིང་བ། མེ་ཏོག་དཀར་པོ། ཤིང་རྒྱུ་མཁྲེགས་ལ་དྲི་བསུང་ལྡང་ཞིང་དྲོད་ཁུལ་དུ་སྐྱེ་བ་ཞིག་གོ །
ཨ་གར་ཕྱེ་མ,ཨ་གར་ཤིང་གི་ཕྱེ་མས་རྒྱུ་ཆ་གཙོ་བོ་བྱས་པའི་ལུས་ལ་བྱུག་པར་བྱ་བའི་རྫས་ཤིག་གོ །
ཨ་ཕོ་ལོ་མི་ཐེག་ཟླ་འཛེག་འཕུར་བསྐྱོད,ཨ་ཕོ་ལོ་འཆར་གཞིའི་ནང་གི་མི་འཁྱེར་བའི་འཕུར་གྲུ་ཟླ་བའི་ངོས་སུ་འཕུར་བསྐྱོད་བྱེད་པའི་བརྒྱུད་རིམ་སྟེ། ཨ་ཕོ་ལོ་འཕུར་གྲུ་སྤེན་པ་ཨང་ལྔ་པ་ཞེས་པའི་འཕུར་མདའ་རིམ་པ་གསུམ་ཅན་གྱི་ཤུགས་ལ་བརྟེན་ནས་མཁའ་དབྱིངས་སུ་བསྐྱོད་པ་ལ་རིམ་པ་དྲུག་ཡོད། དང་པོ། འཕུར་གྲུ་དེ་མཐོ་ཚད་ལ་སྟོང་སྨི ༡༨༠ ཐམ་པ་ཡོད་པའི་ས་ལྒང་གི་སྐབས་སྡོད་བགྲོད་ལམ་དུ་སྐྱེལ་བར་བྱེད། གཉིས་པ། བགྲོད་ལམ་བསྒྱུར་ནས་ཟླ་བའི་སྐབས་སྡོད་བགྲོད་ལམ་དུ་འཇུག་པར་བྱེད་པ་སྟེ། རིམ་པ་གསུམ་པའི་འཕུར་མདའ་ལ་མེ་སྦར་ནས་ཟླ་བའི་ཕྱོགས་སུ་བསྐྱོད་ཅིང༌། ཟླ་བ་དང་བར་ཐག་སྟོང་སྨི ༡༡༠ ཡོད་པའི་ཟླ་བའི་བགྲོད་ལམ་དུ་འཇུག་པར་བྱེད། གསུམ་པ། འཕུར་སྐྱོད་པ་མི་གཉིས་པོ་བཀོད་འདོམས་གྲུ་ཤག་ནས་ཟླ་འཛེག་གྲུ་ཤག་ཏུ་གནས་སྤོ་ཞིང༌། ཟླ་འཛེག་གྲུ་ཤག་དང་བཀོད་འདོམས་གྲུ་ཤག་གཉིས་ཁ་གྱེས་ནས་ཟླ་འཛེག་གྲུ་ཤག་ཟླ་བའི་ངོས་སུ་དལ་བར་འབབ། བཀོད་འདོམས་གྲུ་ཤག་དང་རོགས་སྐྱོར་གྲུ་ཤག་གཉིས་མུ་མཐུད་ནས་བགྲོད་ལམ་སྟེང་དུ་འཕུར་བསྐྱོད་བྱེད། བཞི་པ། འཕུར་སྐྱོད་པ་མི་གཉིས་ཀྱིས་ཟླ་བའི་ངོས་སུ་བྱ་བ་སྒྲུབ། ལྔ་པ། འཕུར་སྐྱོད་པ་དག་ཟླ་འཛེག་གྲུ་ཤག་ཏུ་ཞུགས་ནས་ཟླ་བའི་བགྲོད་ལམ་ཐོག་ཏུ་སླར་ལོག་སྟེ། གྲུ་ཤག་གཞན་པ་གཉིས་དང་ཁ་སྤྲད་ནས་འཕུར་སྐྱོད་པ་གཉིས་བཀོད་འདོམས་གྲུ་ཤག་ཏུ་ཞུགས། དེ་ནས་ཟླ་འཛེག་གྲུ་ཤག་གཞན་གཉིས་དང་ཁ་ཕྲལ་ནས་འདོར་བར་བྱེད། དྲུག་པ། བཀོད་འདོམས་གྲུ་ཤག་དང་རོགས་སྐྱོར་གྲུ་ཤག་གཉིས་ས་ལྒང་གི་ཕྱོགས་སུ་འཕུར་ཞིང་རླུང་རིམ་ཆེན་མོ་དང་ཉེ་བ་ན་རོགས་སྐྱོར་གྲུ་ཤག་འདོར། བཀོད་འདོམས་གྲུ་ཤག་རླུང་རིམ་ཆེན་མོའི་ནང་དུ་འཇུག་ཅིང་མཆོང་གདུགས་ཕུབ་ནས་ལྷོ་ཞི་བདེ་རྒྱ་མཚོ་ཆེན་མོའི་ནང་དུ་འབབ་པའོ། །
ཨ་ཕོ་ལོ་ཟླ་ལྒང་རྟོག་འཇལ,ཨ་མེ་རི་ཁའི་ཨ་ཕོ་ལོ་འཆར་གཞིའི་ནང་གི་ཟླ་བའི་དཀྱིལ་འཁོར་ལ་རྟོག་འཇལ་བྱེད་པའི་བྱ་བ་སྟེ། ༡༩༦༩ ལོའི་ཟླ་བ ༧ པར་ཨ་ཕོ་ལོ་ཨང ༡༡ པ་ནས ༡༩༧༢ ལོའི་ཟླ་བ ༡༢ པར་ཨ་ཕོ་ལོ་ཨང ༡༧ པའི་བར་དུ་ཟླ་བའི་ངོས་སུ་བཏང་བའི་འཕུར་གྲུ་རྣམས་ཀྱི་ནང་ནས་ཨང ༡༣ པ་ལ་སྐྱོན་བྱུང་བས་རྟོག་འཇལ་བྱེད་མ་ཐུབ་པ་ལས་གཞན་དྲུག་པོ་རེ་རེའི་ནང་དུ་འཕུར་སྐྱོད་པ་མི་གཉིས་རེ་ཡོད་པས་ཁྱོན་མི་བཅུ་གཉིས་ཀྱིས་ཟླ་བའི་ངོས་སུ་སོང་ནས་ཡུལ་དངོས་ལ་བལྟ་འཇལ་དང་པར་ལེན་དང་དཔེ་བསྡུ་བྱ་བ་དང༌། ཟླ་བའི་ངོས་སུ་བསྒྲིག་ཆས་སྣ་ཚོགས་འཇོག་པའི་བྱ་བ་སྒྲུབ་པའོ། །
ཨ་ཕོ་ལོ་འཆར་གཞི,མི་རྣམས་ཟླ་བའི་གོ་ལའི་སྟེང་དུ་བསྐྱལ་ཏེ་བདེ་འཇགས་ཀྱི་ངང་ནས་ཕྱིར་ལོག་པ་སོགས་ནང་དུ་གཏོགས་པའི་ཨ་རིའི་ཚན་རིག་ལག་རྩལ་གྱི་འཆར་གཞིའི་རྣམ་གྲངས་ཤིག་གོ །
ཨ་ཕོ་ལོ་རྟགས་ཅན་འཕུར་གྲུ,ཨ་མེ་རི་ཁའི་ཨ་ཕོ་ལོ་འཆར་གཞིའི་ནང་གི་འཇིག་རྟེན་འཕུར་གྲུ་སྟེ། སྤྱིའི་མཐོ་ཚད་ལ་སྨི ༢༥ ཡོད་ཅིང་ལྗིད་ཚད་ལ་ཏུན ༥༠ ཐམ་པ་ཡོད། དེ་ལ་ཟླ་འཛེག་གྲུ་ཤག་དང་བཀོད་འདོམས་གྲུ་ཤག་དང་རོགས་སྐྱོར་གྲུ་ཤག་དང་ཉེན་གཡོལ་བསྒྲིག་ཆས་ཏེ་ཆ་ཤས་བཞི་ཡོད། ༡༩༦༦ ལོ་ནས ༡༩༧༢ བར་དུ་འདི་ལྟ་བུའི་འཕུར་གྲུ ༡༧ མཁའ་དབྱིངས་སུ་བཏང་ལ། ཨ་ཕོ་ལོ་ཞེས་པ་ནི་ཧེ་ལིན(Hellene)གྱི་ལྷ་སྒྲུང་ནང་གི་ཉི་མའི་ལྷ་སྟེ། ཧེ་ལིན་རིག་གནས་ཀྱི་སྲུང་མ་ཡིན་ཞེས་ཟེར་རོ། །
ཨ་བསོད། ལས་འགྲོ། རླུང་རྟ,༡ ལས་དབང་སྟེ་ལས་ཀྱིས་བསྐོས་ཐང་ངམ་བསོད་ནམས་ལ་ལོངས་སྤྱོད་པའི་བགོ་སྐལ་དང༌། ༢ སྟེས་དབང་ངམ་སྟབས་ལེགས་པའོ། །
ཨ་མྲ་འབྲ་གོཨ་འབྲ,ཚ་ཁུལ་གྱི་ཤིང་རིགས་གཙོ་བོ་ཞིག་ལས་སྐྱེས་པའི་ཤིང་ཏོག་དམར་སེར་རོ་མངར་བ་ཞིག་གོ །
ཨ་མྲ,ཚ་ཁུལ་དུ་སྐྱེ་བའི་ཤིང་ཆེན་གྱི་རིགས་ལོ་མ་འཇོང་པོ་འཛོལ་སྐྱེས། མེ་ཏོག་སེར་པོ་འབྲས་བུ་འཇོང་ལེབ་མཁལ་དབྱིབས། སྨིན་ཚེ་ཁ་དོག་དམར་སེར། རོ་མངར་བ། ཚི་གུ་ཆེ་བ་ཅན་ཞིག་དང་དེའི་འབྲས་བུའོ། །
ཨ་འབྲུམ,ཤིང་ཏོག་གི་རིགས་དབྱིབས་འཇོང་མོ་ལོ་འདབ་སོག་ཁ་དང་འདྲ་ཞིང༌། ཚེར་མ་ཅན་གྱི་ཤུན་པའི་ནང་དུ་འབྲས་བུ་དཀར་པོ་སྨིན་པ་བཟར་རུང་བ་ཞིག་གོ །
ཨ་ཡི་པ་ཏྲ,རྒྱ་མཚོར་གནས་པའི་སྙི་ལུས་སྲོག་ཆགས་རུས་སྐོགས་འཇོང་ལེབ་དབྱིབས་རྣ་གཤོག་དང་འདྲ་ཙམ་ལ་ཕུག་ཏུ་དུང་འཁྱིལ་ཅུང་ཟད་ཡོད་པ་ནང་འཇམ་ལ་ཕྱི་གཉེར་རིས་ཅན་འདབས་ཟུར་དུ་ཁུང་བུ་མང་པོ་བསྟར་པ་ཞིག་གོ །
ཨ་རག,འབྲུ་རིགས་བསྙལ་ནས་ཕབ་པའི་བཟི་ཤུགས་ཆེ་བའི་ཆང་རྒོད་ཀྱི་རིགས་སོ། །
ཨ་རིའི་སྙི་ཕྲན་སྤྱི་གཉེར་ཁང༌། ཕྲ་སྙི,ཨ་མེ་རི་ཁའི་སྙི་ཕྲན་སྤྱི་གཉེར་ཁང་སྟེ། རྩིས་འཕྲུལ་གྱི་རབ་གསལ་སོགས་སྙི་ཆས་བཟོ་བསྐྲུན་བྱེད་པའི་སྤྱི་གཉེར་ཁང་ཞིག་གོ །
ཨ་ལོང་དགུ་བསྒྲིགས,ལྕགས་རིགས་ཨ་ལོང་དགུ་གཞི་གཅིག་ཏུ་སྦྲེལ་བ་དང་གཞི་གཅིག་ལས་ཕྱེ་བར་རུང་བའི་རྩེད་ཆས་ཤིག་གོ །
ཨ་ཤོམ་ཡོས,ཨ་ཤོམ་མམ་མ་རྨོས་ལོ་ཐོག་གི་འབྲས་བུ་བརྔོས་མའོ། །
ཨ་ཤོམ། མ་རྨོས་ལོ་ཏོག,འབྲུ་ཡི་རིགས་ཏེ། སྡོང་བུ་རིང་སྦོམ་ཚིགས་ཅན། ལོ་མ་ལེབ་རིང༌། སྡོང་རྩེར་སྙེ་མ་ཆེ་བ་ཐོགས་པ། འབྲས་བུ་སེར་ལེབ་སྲན་མ་ལས་ཆེ་ཙམ་གྱིས་འཁོར་ཏེ་ཁེངས་པ་ཞིག་གོ །
ཨ་སྒོར,ཨ་རི་རྒྱལ་ཁབ་ཀྱི་སྒོར་མོའོ། །
ཨང་ཀི,数字  དང་འདྲའོ། །
ཨང་ཀི,གྲངས་མཚོན་བྱེད་ཀྱི་རི་མོ་སྟེ ༠ ༡ ༢ ༣ ༤ ༥ ༦ ༧ ༨ ༩ རྣམས་སོ། །
ཨང་ཀིའི་ཁ་པར,བསྒྲིགས་ཨང་ངེས་ཅན་ཞིག་ལ་བརྟེན་ནས་སྒྲ་སྐད་ཀྱི་ལད་མོའི་འཕྲིན་བརྡ་རྣམས་ཨང་ཀིའི་འཕྲིན་བརྡ་རུ་བསྒྱུར་ནས་གཏོང་བྱེད་པའི་ཁ་པར་ཞིག་གོ །
ཨང་ཀིའི་ཆུ་ཚོད། ཨང་དུས,ཨང་ཀི་འཆར་བའི་ཆུ་ཚོད་དོ། །
ཨང་ཀིའི་དཔེ་མཛོད་ཁང༌,རིན་ཐང་ཆེན་པོ་དང་ལྡན་པའི་པར་དང་རི་མོ་དང་སྒྲ་བརྙན་དང་གཟུགས་བརྙན་དང་སྙི་ཆས་དང་ཚན་རིག་གི་དན་གྲངས་སོགས་མང་འཕྲིན་བརྡ་རྟགས་རྣམས་སྡུད་གསོག་དང་བཟོ་སྣོན་བྱས་ཤིང༌། སྤུས་ཚད་མཐོན་པོས་ཉར་ཚགས་དང་བདག་གཉེར་བགྱིས་ཏེ། ཡངས་དྲྭའི་ཐོག་ནས་སྦྲེལ་མཐུད་བྱ་ཆོག་པ་ཞིག་གོ །
ཨང་ཀིའི་དམིགས་སྒྱུར,ཨང་ཀིའི་པར་ཆས་ཀྱི་དམིགས་པ་རྒྱང་རིང་ཐུང་སྒྱུར་བའོ། །
ཨང་ཀིའི་ནུས་མང་ཟེར་སྡེར,བྱེད་ལས་སམ་ནུས་པ་མང་པོ་དང་ལྡན་པའི་གཟུགས་བརྙན་དང་སྒྲ་བརྙན་གྱི་ཨང་ཀིའི་བརྡ་རྟགས་འཛིན་པའི་ཟེར་སྡེར་རོ། །
ཨང་ཀིའི་པར་ཆས། ཨང་པར,མི་དང་ཡུལ་ལྗོངས་སོགས་ཀྱི་གཟུགས་བརྙན་རྣམས་ཨང་ཀིའི་བརྡ་རྟགས་སུ་བསྒྱུར་ནས་འཛིན་པའི་པར་ཆས་ཤིག་གོ །
ཨང་ཀིའི་བརྙན་འཕྲིན,བསྒྲིགས་ཨང་ངེས་ཅན་ཞིག་ལ་བརྟེན་ནས་འདྲ་བཟོའི་འཕྲིན་བརྡ་རྣམས་ཨང་ཀིའི་འཕྲིན་བརྡ་རུ་བསྒྱུར་ནས་གཏོང་བར་བྱེད་པའི་བརྙན་འཕྲུལ་ཏེ། གཟུགས་བརྙན་གྱི་གསལ་ཚད་གཞན་ལས་མཐོ་བ་སོགས་ལེགས་ཆ་དུ་མ་དང་ལྡན་པ་ཞིག་གོ །
ཨང་ཀིའི་བརྙན་ལེན་ཆས,པར་དུ་བླང་བའི་གཟུགས་བརྙན་དང་སྒྲ་རྣམས་ཨང་ཀིའི་བརྡ་རྟགས་སུ་བསྒྱུར་ནས་ཉར་བ་དང་གཏོང་བར་བྱེད་པའི་བརྙན་ལེན་འཕྲུལ་གསར་པ་ཞིག་གོ །
ཨང་ཀིའི་བརྙན་སྡེར,ཨང་ཀིའི་བརྡ་རྟགས་ཀྱི་རྣམ་པ་ཅན་གྱི་གཟུགས་བརྙན་དང་ལྡན་པའི་ཟེར་སྡེར་རོ། །
ཨང་ཀིའི་འཁྱེར་འཕྲིན,ཨང་ཀིའི་འཕྲིན་བརྡའི་རྣམ་པས་འཕྲིན་གཏོང་ལེན་གྱི་བྱ་བ་བྱེད་པའི་ལག་འཁྱེར་ཁ་པར་མ་ལག་གོ །
ཨང་ཀིའི་འཕྲིན་གཏོང༌། ཨང་འཕྲིན,ཁ་པར་དང་གློག་ཡིག་དང་དན་གྲངས་དང་པར་རིས་སོགས་ཨང་ཀིའི་བརྡ་རྟགས་ཀྱི་རྣམ་པས་སྐུར་བའི་འཕྲིན་གཏོང་སྟེ། སྤུས་ཚད་མཐོ་ལ་བར་གཅོད་འགོག་ནུས་ཆེ་ཞིང་རྒྱང་ཐག་རིང་པོར་འགྲོ་བ་སོགས་ཀྱི་ཁྱད་ཆོས་ཡོད་དོ། །
ཨང་ཁྲ,རླངས་འཁོར་ནང་སྤྲད་པའི་དུས་ཚོད་དང་མྱུར་ཚད་འཇལ་ཆས་ཆུ་ཚོད་དོ། །
ཨང་གོར,ཁ་པར་གྱི་ཨང་གྲངས་མཛུབ་མོས་བསྐོར་བར་བྱ་བའི་འཁོར་ལོ་ཁུང་བུ་ཅན་ཞིག་གོ །
ཨང་ཆད,ཚོང་རྫས་ཀྱི་ཚད་གཞིའི་ཨང་རིམ་ཁ་མི་ཚང་བའོ། །
ཨང་དགོད་བྱང་བུ,ཨང་རིམ་དགོད་སའི་བྱང་བུའོ། །
ཨང་དགོད་ཤོག་ལྷེ,སྨན་ཁང་དུ་ནད་སྟོན་པ་དང་སྦྲག་ཁང་དུ་འཕྲིན་ཡིག་གལ་ཆེན་དང་དངོས་པོ་རྩ་ཆེན་སོགས་བསྐུར་ཚེ་ཨང་ཐོ་དགོད་སའི་ཤོག་ལྷེའོ། །
ཨང་དབྱངས,དབྱངས་རྟ་མཚོན་བྱེད་ཨ་རབ་ཀྱི་ཨང་ཀི (1 2 3 4 5 6 7)རྣམས་དང་ཡི་གེ་སོགས་ཟུར་སྣོན་གྱི་མཚོན་རྟགས་སྣ་ཚོགས་ལས་གྲུབ་པའི་དབྱངས་ཡིག་གོ །
ཨང་བསྐོར་ཁ་པར,ཁ་པར་གྱི་ཨང་གྲངས་མཛུབ་མོས་བསྐོར་བར་བྱ་བའི་ཁ་པར་རོ། །
ཨང་ཟྭ,ཨང་གྲངས་བསྒྲིགས་ཏེ་རྒྱག་པ་དང་འབྱེད་པའི་ཟྭའམ་སྒོ་ལྕགས་སོ། །
ཨང་རས,ལུས་རྩལ་པའི་མདུན་རྒྱབ་ལ་སྦྱར་རྒྱུའི་ཨང་རྟགས་ཅན་གྱི་རས་སོ། །
ཨང་རྨེད་སྟེགས,ཁ་པར་སོགས་ཀྱི་ཨང་གྲངས་འདྲི་རྨེད་བྱེད་སའི་གནས་སོ། །
ཨང་རྩིས,གྲངས་རིག་པའི་བྱེ་བྲག་ཅིག་གམ་གྲངས་རིག་པའི་རྨང་གཞིའམ་སྔོན་འགྲོའི་ཆ་ཤས་ཏེ། གཙོ་བོ་སྒྱུར་བགོད་སྣོན་འཕྲིའི་རིག་པ་ལ་བརྟེན་ནས་རྩི་བའི་ཐབས་སོ། །
ཨང་སྒྲིག,གཏན་ཁེལ་གྱི་བསྒྲིགས་རིམ་ཞིག་གིས་ཡི་གེ་དང་ཨང་ཀི་སོགས་བསྒྲིགས་རིམ་དེའི་འགྲོ་ལུགས་ངེས་ཅན་ཞིག་གི་བརྒྱུད་རིམ་དུ་གཏན་འབེབས་བྱེད་པ་སྟེ། བརྡ་འཕྲིན་དང་དན་གྲངས་རྣམས་གཏན་ཁེལ་གྱི་གློག་འཕར་འཕྲིན་བརྡའི་ངོ་བོར་སྒྱུར་བར་བྱེད་པའོ། །
ཨང་སྒྲོན,རླངས་འཁོར་སོགས་ཀྱི་ཨང་བྱང་གསལ་བྱེད་ཀྱི་གློག་སྒྲོན་ནོ། །
ཨར་ཐང༌,ཨར་འདམ་ལས་བཟོས་པའི་ཐང་གཅལ་ལོ། །
ཨར་འཁོར,ཨར་ལས་སམ་བཟོ་བཀོད་ཀྱི་ཆེད་དུ་བཀོལ་རྒྱུའི་རླངས་འཁོར་རོ། །
ཨར་འདམ་དཀར་པོ,རྡོ་འདམ་གྱི་རིགས་མདོག་དཀར་པོ་ཅན་ཞིག་གོ །
ཨར་འདམ། རྡོ་འདམ,བྱ་རྡོ་དང་ས་སྤྱིན་སོགས་བསྲེས་ནས་བསྲེགས་རྗེས་ཅུ་གང་རན་ཙམ་བཏབ་སྟེ་ཕྱེ་མར་བཏགས་པ་ཞིག་སྟེ། ཆུར་བརྫིས་རྗེས་མཁའ་རླུང་དང་ཆུ་དག་དང་ཕྲད་ཚེ་རིམ་བཞིན་རྡོ་ལྟར་སྲ་བའི་ངོ་བོར་འགྱུར་པའི་ཨར་ལས་ཀྱི་རྒྱུ་ཆ་ཅིག་གོ །
ཨར་རྙིང༌། ཆང་རྒན,ལོ་མང་པོར་བཞག་པའི་ཆང་ངམ་ཨ་རག་རྙིང་པའོ། །
ཨར་ལས་རུ་ཁག,ཨར་ལས་སམ་བཟོ་བཀོད་ཀྱི་སྐབས་སུ་ལས་ཀ་སྒྲུབ་མཁན་གྱི་ཚོགས་པའོ། །
ཨི་སི་ལམ་ཆོས་ལུགས། ཁ་ཆེའི་ཆོས་ལུགས,སངས་རྒྱས་ཆོས་ལུགས་དང་ཡེ་ཤུའི་ཆོས་ལུགས་དང་ཨི་སི་ལམ་ཆོས་ལུགས་ཏེ། འཛམ་གླིང་གི་ཆོས་ལུགས་ཆེན་པོ་གསུམ་དུ་གྲགས་པའི་ཡ་གྱལ་ཞིག་ཡིན་ལ་ཆོས་ལུགས་འདིའི་སྲོལ་གཏོད་མཁན་ནི་སྤྱི་ལོའི་དུས་རབས་བདུན་པའི་ནང་བྱུང་བའི་ཨ་རབ་པ་(Moha­mmed) མོ་ཧ་མེ་དི་ཞེས་པའོ། །
ཨི་སི་ལིམ་ཆོས་ཁང༌,ཨི་སི་ལིམ་ཆོས་ལུགས་པའི་ཕྱག་འཚལ་བ་སོགས་ཀྱི་མཛད་སྒོ་སྤེལ་སའི་ཁང་པའོ། །
ཨིན་དིའི་མི,མེ་གླིང་གི་གཉུག་མར་གནས་པའི་མི་རིགས་ཤིག་ཡིན་པར་གྲགས་ཏེ། པགས་མདོག་དམར་ནག་ཡིན་པས་སྔོན་ཆད་མི་རྒྱུད་དམར་པོ་ཞེས་འབོད་ཅིང་ཕལ་ཆེ་བ་མེ་གླིང་དབུས་མ་དང་ལྷོ་མའི་རྒྱལ་ཁབ་དག་ན་གནས་སོ། །
ཨུཏྤལ་དམར་པོ,སྔོ་ལྡུམ་རིགས་ཤིག་སྟེ། སྡོང་བུ་ཕྲ་རིང་སྤུ་ཆུང་སེར་སྐྱས་ཁྱབ་པའི་རྩེར་ཐིའུ་གཅིག་རེ་ཐོགས་པ་མེ་ཏོག་དམར་པོ་མདངས་གསལ་འདབ་མ་སྲབ་ལ་རིང་བ་བཞིའམ་དྲུག་ཙམ་འཆར་བ་ཞིག་གོ།
ཨེ་ཁི་སི་འཕྲོ་ཟེར་ཐལ་མཐོང༌,རླབས་ཚད་ཤིན་ཏུ་ཐུང་བའི་ཁྱབ་འཕྲོའི་གློག་སྡུད་རླབས་ཏེ་ཡུལ་ལ་ཟང་ཐལ་དུ་བགྲོད་པའི་ནུས་པ་ཤིན་ཏུ་ཆེན་པོ་ཡོད་པས་སྒྲིབ་གཡོགས་ཅན་གྱི་དངོས་པོ་གསལ་བར་མཐོང་ཐུབ་པའི་བརྟག་ཐབས་ཤིག་གོ །
ཨེ་ཐེར་དྲྭ་བ,དྲྭ་བའི་ལག་རྩལ་ཞིག་སྟེ། འདིའི་རྩ་བའི་གྲུབ་ཚུལ་ནི་རྩིས་འཕྲུལ་མང་པོ་ཞིག་ཐུན་མོང་གི་སྐུད་པ་གཅིག་གིས་སྦྲེལ་ནས་རྩིས་འཕྲུལ་སོ་སོ་ནས་སྐུད་གཏོང་འཕྲུལ་ཆས་བརྒྱུད་དེ་ཐུན་མོང་གི་སྐུད་པ་དེ་ལ་བརྟེན་ནས་བརྡ་འཕྲིན་དན་གྲངས་གཏོང་བ་དང་སྡུད་པར་བྱེད་ཐུབ་པ་ཞིག་གོ །
ཨེ་ཛིའི་ནད,ནད་ཀྱི་མིང་དངོས་ལ(acquired immune deficiency syndrome)  རྗེས་བྱུང་རིམས་ཁེགས་ཉམས་པའི་ཕྱོགས་འདུས་ནད་ཅེས་བྱ་སྟེ། དབང་པོ་གཉིས་སྦྱོར་དང་མའི་ནུ་ཞོ་དང་ཁྲག་བརྒྱབས་པ་ལ་བརྟེན་ནས་ཞུགས་པའི་མིའི་ལུས་ཀྱི་རིམས་ཁེགས་ཉམས་པར་བྱེད་ཅིང་མཆེད་པ་མྱུར་བའི། ཉེན་ཚབས་ཆེ་བའི། ཤི་ཚད་མཐོ་བའི་འགོ་ནད་ཚབས་ཆེན་ཞིག་གོ །
ཨེ་རིས་ཨན་རྟགས་ཅན་ཐེག་མདའ,ཡོ་རོབ་མཁའ་དབྱིངས་ཁང་གིས་བཟོས་པའི་དངོས་པོ་སྐྱེལ་འདྲེན་བྱེད་པའི་འཕུར་མདའ་ཞིག་སྟེ། ༡༩༧༣ ལོར་ཞིབ་འཇུག་བཟོ་སྐྲུན་བྱེད་པའི་མགོ་བརྩམས་ནས ༡༩༨༢ ལོར་ཚོང་ལས་སུ་བེད་སྤྱད་བྱས། འདི་ལ་ཨེ་རིས་ཨན་ཨང་དང་པོ་དང་གཉིས་པ་དང་གསུམ་པ་དང་བཞི་པའི་བར་དུ་ཡོད་ཅིང༌། ཨེ་རིས་ཨན་ཞེས་པ་ནི་ཧེ་ལིན་གྱི་ལྷ་སྒྲུང་ནང་གི་ལྷ་མོ་ཞིག་གི་མིང་ངོ༌། །
ཨེ་ལ,འཇིག་རྟེན་གྱི་བྱ་དངོས་ཡོད་དགུའི་བྱེད་པོ་དང་མིའི་རིགས་ཀྱི་ལས་དབང་གི་བདག་པོ་ཡིན་པར་འདོད་པའི་མུ་སི་ལིམ་མམ་ཁ་ཆེའི་ཆོས་ལུགས་པས་མཆོད་ཅིང་བཀུར་བའི་ཡུལ་དུ་བྱ་བའི་ལྷའོ། །
ཨེ་ཤ་ཡ་ཤར་ལྷོ། ཨེ་ཤར་ལྷོ,ཨེ་ཤ་ཡའི་གླིང་གི་ཤར་ལྷོའི་ཆའོ། །
ཨེན་ཀེར་བསྡུར་ཐང༌,སྡོམ་རྩིས་རིག་པའི་ནང་དུ་ཁྱིམ་ཚང་གི་བཟའ་བཅའི་ཐད་ཀྱི་འགྲོ་གྲོན་དང་ཁྱིམ་ཚང་གི་འཛད་སྤྱོད་ཀྱི་སྤྱིའི་འགྲོ་གྲོན་གྱི་བསྡུར་ཐང་སྟོན་ཏེ། དེའི་གྲངས་ཐང་ཇི་ལྟར་ཆུང་ན་འཚོ་བ་དེ་ལྟར་ཕུན་ཚོགས་ཡིན་པ་མཚོན་ལ་གྲངས་ཐང་ཇི་ལྟར་ཆེ་ན་འཚོ་བའི་ཆུ་ཚད་དེ་ལྟར་དམའ་བ་མཚོན། རྩི་སྟངས་འདི་ནི་འཇར་མེན་གྱི་དཔལ་འབྱོར་རིག་པ་བ་དང་སྡོམ་རྩིས་རིག་པ་བ་ཨེན་ཀེར་(Ernst Engel)གྱིས་ཐོག་མར་བཏོན་པས་དེ་ལྟར་མིང་དུ་ཐོགས་སོ། །
ཨེམ་གཞི་སྐྱུར,ཆ་རྡུལ་གྱི་ནང་དུ་འདྲེས་པའི་ཨེམ་གཞི་སོགས་ཀྱི་སྐྱེ་བཅས་འདྲེས་རྫས་ཤིག་སྟེ། སྤྲི་དཀར་གྱི་རྩ་བའི་རྩོམ་གཞིའོ། །
ཨེམ་ལུད་འདེབས་འཕྲུལ,རྫས་འགྱུར་ཨེམ་ལུད་ཀྱི་གཤེར་ཁུ་འགྲེམ་པར་བྱེད་པའི་འཕྲུལ་ཆས་སོ། །
ཨེམ་སྒྱུར་རྩབས,སྲོག་ཆགས་ལུས་ཕུང་ནང་ཨེམ་གཞི་སྐྱུར་སྤོ་སྒྱུར་བྱེད་ཐུབ་པའི་རྩབས་ལྟ་བུ་སྟེ་དེས་ཨེམ་གཞི་སྐྱུར་ཚབ་བརྗེ་ལ་གལ་ཆེའི་ནུས་པ་ཐོན་པ་ཞིག་གོ །
ཨོ་རྩལ་འགྲན་ཚོགས,ཨོ་ལིམ་ཕིག་ལུས་རྩལ་འགྲན་ཚོགས་ཀྱི་བསྡུས་མིང་ངོ༌། །
ཨོ་ལིམ་ཕིག་ལུས་རྩལ་འགྲན་ཚོགས,འཛམ་གླིང་གི་ཕྱོགས་བསྡུས་ལུས་རྩལ་འགྲན་ཚོགས་ཤིག་སྟེ། གནའ་རབས་ཧེ་ལིན་གྱི་མིས་དུས་རྒྱུན་དུ་ཡུལ་ཨོ་ལིམ་ཕི་ཡ(Olympia)ཞེས་པར་ལུས་རྩལ་འགྲན་བསྡུར་བྱེད་སྲོལ་ཡོད་ཅིང༌། ཕྱིས་སུ་སྤྱི་ལོ ༡༨༩༤ ལོར་རྒྱལ་སྤྱིའི་ལུས་རྩལ་ཚོགས་ཆེན་གྱིས་འཛམ་གླིང་གི་ཕྱོགས་བསྡུས་ལུས་རྩལ་འགྲན་ཚོགས་ལ་མིང་དེ་སྐད་གདགས་པར་ཐག་བཅད་པ་དང༌། འགྲན་ཚོགས་སྐབས་དང་པོ་དེ་སྤྱི་ལོ ༡༨༩༦ ལོར་ཧེ་ལིན་གྱི་རྒྱལ་ས་ཨ་ཐེན་སིར་འཚོགས་པ་ནས་ལོ་བཞི་རེ་ལ་ཐེངས་རེ་འཚོགས་པའི་སྲོལ་ཆགས་ཡོད་དོ། །
ཨོག་དཀར,འོ་འཐུང་སྲོག་ཆགས་ཀྱི་རིགས་ཤིག་སྟེ། ལུས་ལེབ་ལ་ཅུང་རིང་བ། སུག་བཞི་ཐུང་བ། རྣ་བ་གྲུ་གསུམ། རྣ་ཚོར་གྲུང་བ། སྤུ་མདོག་སྨུག་སེར། ཨོག་བཞི་དཀར་བ། གྲ་ཤིན་ཏུ་ལེགས་པ་ཞིག་གོ །
ཨོག་དཀར,ལུས་ལེབ་ལ་ཅུང་རིང་ཞིང༌། སུག་བཞི་ཐུང་བ། རྣ་གཤོག་དབྱིབས་གྲུ་གསུམ་དང་ཐོས་ཚོར་གྲུང་ལ་གྲ་སྤུ་ཤིན་ཏུ་ལེགས་པའི་འོ་འཐུང་སྲོག་ཆགས་ཤིག་གོ །
ཨོག་ལེན། འདེགས་ཆུང༌,རོལ་ཁོག་ཨོག་མ་གཡོན་མས་གནོན་ཞིང་ལག་པ་གཡས་པས་འཐེན་གཞུ་ལ་འཇུས་ཏེ་དཀྲོལ་འཐེན་བྱེད་པའི་རྒྱུ་ཤིང་ལས་བཟོས་པའི་རྒྱུད་དཀྲོལ་རོལ་ཆས་ཤིག་གོ །
